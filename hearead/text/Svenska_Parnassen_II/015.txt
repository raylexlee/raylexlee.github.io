Vår-oro.
Nu åter syns tiden förbyta 
Sitt kalla och ängsliga lopp, 
Naturen på fältenas yta 
Har lifvat det gladaste hopp; 
För mig blifver tiden dock lika: 
Min födelses stjerna är satt 
Der molnen ej hinna bortvika, 
Som ombytt dess dag uti natt. 
Hvi räknar jag stunder och dagar 
I väntan, att ödet engång, 
Med tidernas skiftande lagar, 
Mig löser ur plågor och tvång. 
Allt hinner båd’ vissna och knoppas, 
Och blommorna vissna igen; 
Men glädjen, hvars sommar jag hoppas, 
Syns fjermare visa sig än. 
Förgäfves af foglarnas qvitter 
Jag manas att stämma min röst: 
En fläkt i den skugga jag sitter 
Ej hinner att svalka mitt bröst.
 [ 40 ]
Hvad båtar mitt ljufliga läger, 
Som våren med blomster beströr, 
När hjertat den stillhet ej äger, 
Som nöjena smakliga gör.
