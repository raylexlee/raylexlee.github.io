Vår-ro.
Våren med sin prakt begynnes, 
 Allting synes 
Byta om sin vinterdrägt. 
Lärkan bådar alla djuren, 
 När naturen 
Blir utur sin dvala väckt. 
 [ 32 ]
Skogens prydnad börjar knoppas, 
 Allting hoppas, 
Solen gifver lif och saft. 
Upp min själ, från oro vaka, 
 Kom att smaka 
Hoppets ädla ro och kraft! 
Se hur den som allt har grundat 
 Jorden rundat, 
Verldens store upphofsman, 
Har i allting velat rista 
 Hoppets gnista. — 
Allting bättre blifva kan.
 
Hvarje ting till ökning längtar 
 Ju och trängtar 
Till ett mer fullkomligt mått. 
All naturens lag så handlar. 
 Allt förvandlar, 
Tills det sin fullbordan nått. 
Månn’ den mark, som snön nyss döljde, 
 Frosten höljde, 
Liknade sig bli så skön? 
Hon låg frusen, stel och mager, 
 Ack, så fager 
Står hon nu af värma grön! 
Våra sinnen tröga, matta 
 För att fatta 
Det oss lända kan till tröst; 
Vi af allt dock böra lära 
 Skaparn ära — 
All hans verk ha lika röst. 
Men vår syn, vårt svaga öga 
 Kan den höga 
Vishetsstrålen icke nå, 
Vi i våra nöjen drömma, 
 Blindvis döma 
Om de ting vi ej förstå. 
 [ 33 ]
Ingen fröjd står här att finna, 
 Som kan vinna 
Ändring uti tidens lopp; 
Hvad oss här kan bäst upprätta, 
 Bäst kan lätta, 
Är ett fast, oryggligt hopp. 
Hoppet är den största gåfva, 
 Som kan lofva 
Ändring i den högsta nöd; 
Säll är den som hoppet äger; 
 Hoppet säger: 
Hoppas jemt i lif och död. 
Ack, min själ! så välj det bästa, 
 Sök att fästa 
Dig vid ett beständigt hopp, 
Hoppas jemt, att den dig skådar 
 Dig benådar, 
Som dig gifvit själ och kropp. 
Om du här i dessa brister 
 Något mister 
Af en kort och timlig fröjd; 
Hoppas att rättvisans fader 
 Gör dig glader 
I fullkomlighetens höjd.
