Öfversättning.
Flygtig kärlek städs förklarar 
 Sina nöjen fjerr och när, 
Men den eld, som evigt varar, 
 Vördsam, öm och hemlig är. 
Lågan, som min själ förnöjer 
 Och så ljuft beherskar mig, 
Sig hvart ögonblick väl röjer, 
 Men för ingen ann’ än dig. 
 [ 47 ]
Uti träd och bark sin smärta 
 Andra herdar rista må; 
Men allena i mitt hjerta 
 Min herdinnas namn skall stå. 
Aldrig törs jag dig till ära 
 Någon gång på lutan slå, 
Eko kunde slagen lära 
 Och jag mångas afund få. 
I som kärlek fjolligt dyrken, 
 Kännen den på bättre sätt: 
För att skryta I den yrken, 
 Men vi för att äga’n rätt. 
Må man ej i tysthet sluta 
 Hvad så aktsamt vårdas bör? 
Ömma kärlek att dig njuta 
 Lär mig tiga, tills jag dör.
