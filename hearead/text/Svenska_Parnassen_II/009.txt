Dorillas Qväde.
Frihet, min fröjd, du min gudinna, 
Unna mig i din skugga bo! 
Ungdom och oskuld hos dig finna 
 Lugn och ro: 
Kärlekens nöjen snart försvinna, 
 Bäst de gro. 
Fjerran jag sett hans falska snara, 
Fjerran den eld, som allt förtär; 
Men aldrig än förnöjd den vara, 
 Som är kär: 
Skydda mig, frihet, att förfara 
 Hvad det är! 
Tirsis för mig det band berömmer, 
Prisar den vällust kärlek ger; 
Af honom sjelf tvärtom jag dömer, 
 När jag ser 
Sinnenas oro, som han glömmer 
 Qväfva ner. 
Kärlek han säger helt betagen 
Öfvar vårt vett fullkomligt väl; 
Deri jag ser mig ock bedragen, 
 Ty hans själ 
Yrar och drömmer hela dagen 
 Fjolligt gräl. 
 [ 30 ]
När han min hy med liljan parar 
Och talar om min fägrings prakt, 
Har han ej, när den stunden varar, 
 Hörselns makt; 
Men kallar hvad jag höfligt svarar 
 Blott förakt. 
Och fast han sett mig ofta gråta 
Lammen, som kommit ur min vård, 
Fast jag begrof med ögon våta 
 Lilla Mård, 
Kallar han mig — hur tycks det låta? — 
 Grym och hård. 
Derför jag tror, att denna branden 
Qväfver båd’ minne, mod och vett: 
Herden, som sjöng vid klara stranden 
 Allt i ett, 
Tiger nu, se’n i kärleksbanden 
 Han sig gett.
 
Kärlek kan sig ock snart förbyta, 
Flyger så lätt som svalor små; 
Liksom säfven på vattnet flyta, 
 I vår å; 
Minsta år-tag dem sönderbryta 
 Och nedslå. 
Sist när jag satt vid aspen gröna 
Och knöt de mjuka blomsterblad, 
Hörde jag en som för sin sköna 
 Ljufligt qvad, 
Och henne att dess kärlek löna 
 Häftigt bad. 
Ack, tänkte jag, hvad älskogs våda 
Har nu tändt alla herdar an, 
Tirsis vill mig detsamma båda, 
 Bäst han kan. 
Och när jag gick att denne skåda, 
 Var det han. 
 [ 31 ]
Han som af högsta låga tänder, 
För mina fötter nyligt låg; 
Honom jag nu af andra händer 
 Fängslad såg: 
Kärleken så hvar timma vänder 
 Deras håg. 
Långt mera lust i skogen vanka, 
Der mina får i skuggan gå; 
Se, hur sin mjölk af modren samka 
 Lammen små: 
Af sådan kärlek mina tankar 
 Nöje få.
 
När som mitt spel om aftonstunder 
Härmar de ömma foglars bröst 
Och väcker upp från närmsta lunder 
 Ekos röst: 
Finner jag i menlösa under 
 Ro och tröst. 
Derför — fly, Kärlek, med din båga! 
Jag har dig för min ovän nämnt. 
Gack med din flärd, din lust och plåga, 
 Lösa skämt. 
Mig har din blick, din första låga 
 Redan skrämt.
