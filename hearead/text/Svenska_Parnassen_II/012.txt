Lefnadsbeslut.
I denna enslighet har jag min boning valt; 
I detta tysta lugn jag verldens storm betraktar: 
All höghet, prakt och lust, som lyckan bjuder falt, 
Jag som en flygtig rök, en väderbubbla aktar. 
Här skall jag lära mig att draga tidens ok 
I tålamod och hopp, tills frihetsstunden nalkas, 
Tills döden löser af mitt mörka ängslans-dok, 
Och all min smärtas eld i säker hvila svalkas. 
Emellertid jag här min fordna lust beser, 
Det ljufva paradis, som likt en ros förbleknat; 
Och trogna tårar till dens dyra minne ger, 
Hvars kärlek, vett och dygd jag i min själ har tecknat. 
Här skall jag repa upp min herdes hulda namn, 
Här skola klippor på min klagans toner svara; 
Här skall jag göra mig bekant med denna hamn, 
Der rena själar få i evig kärlek vara.
