Hedvig Charlotta Nordenflycht.
Bredvid Dalins vittra skola uppväxte vid midten af 
1700-talet en annan krets af skalder, hvilka samlades 
omkring den begåfvade, genom sitt romantiska lif och 
sina dikter lika minnesvärda skaldinnan fru Nordenflycht. 
Dit hörde, utom åtskilliga mindre betydande författare, de 
snillrike diktarne Creutz och Gyllenborg, och jemte desse 
kan fru Nordenflycht genom sin förkärlek för den franska 
vitterheten anses som grundläggarinna till den poesi, som 
nådde höjden af sin blomstring först under ett följande 
tidehvarf. 
Fru Nordenflychts lefnadssaga är en skaldinnas. Med 
en karakter känslofull ända till passion, med en vetgirighet, 
som vid de trånga gränser, den tiden satte för qvinnans 
bildning, endast i ringa mon kunde och fick tillfredsställas, 
och med ett sinne, som sällan belåtet med det närvarande 
sökte sin näring i lösningen af det fördoldas gåtor, i 
mystiskt filosofiska och teologiska skrifter, kunde hon aldrig 
ernå någon stadigvarande lycka. Dertill kommo sorgliga 
yttre omständigheter, förlusten af dem hon mest älskade 
jemte oupphörliga smärre missöden och vedervärdigheter. 
Hos en så rikt utrustad och känslig natur som hennes 
blefvo dessa olyckor dubbelt smärtsamma, och vid 
jemförelsevis unga år slöt hon sin oroliga och skickelsedigra lefnad 
genom en sorglig, måhända våldsam, död. 
Sin ungdom beskrifver fru Nordenflycht sjelf i ett bref 
till kanslirådet v. Stiernman, hvilken 1745 anhållit om hennes 
biografi för att låta införa den i en tillärnad »Beskrifning 
om svenska lärda fruntimmer». Detta meddelande jemte [ 4 ]hennes vän Fischerströms lefnadsteckning äro de förnämsta 
källor, ur hvilka hennes biografer hemtat sina uppgifter 
rörande hennes tidigare lefnadsår, under det Gyllenborgs 
sjelfbiografi (se nedan) lemnar åtskilliga värdefulla 
upplysningar om de sista tio åren af hennes lif. 
Hedvig Charlotta Nordenflycht var dotter af kamreraren 
Anders Nordbohm, adlad Nordenflycht, och Christina Rosin. 
Hon föddes den 28 November 1718 i Stockholm. Vid 
fyra års ålder begynte hon lära läsa och kunde redan inom 
ett år flytande läsa innantill. Af sin yngre broders 
informator inhemtade hon vid tidiga år de första grunderna i 
tyska och latin. Redan under sin barndom visade hon stor 
lust och fallenhet för läsning, men hennes moder, som fann 
studier onödiga och af föga värde för en flicka, sökte på 
allt sätt hindra hennes böjelse för bokligt arbete för att i 
stället hålla henne till qvinliga slöjder, såsom söm, spånad, 
ritning m. m., göromål för hvilka hon dock visade föga hog, 
och i hvilka hon, såsom hon sjelf förklarar, gjorde ringa 
framsteg: »Emedan jag vid bågen och knyppeldynan alltid var 
försedd med en bok under förklädet, den jag, så snart min 
läromästarinna vände sig bort, i stället använde tiden på, 
vann jag icke mycket beröm af henne: tvärtom, man 
förundrade sig, att ett barn, som i andra mål tycktes äga 
qvickhet, var så långsam och litet fallen för de sysslor, som 
höllos för nödvändigast». Emellertid visade sig hennes 
läslust obetvinglig, och då föräldrarne 1730 bosatte sig på 
landet lemnades henne frihet att efter eget behag inrätta 
sitt arbete. Hon begynte då att på egen hand taga itu med 
ganska svårlästa böcker, mest af filosofiskt innehåll, och 
samtidigt pröfva sina krafter i diktning. Ett litet qväde, 
Högsta nöje att lära känna och älska Skaparen, skrifvet vid 
denna tid, har i omarbetadt skick influtit i en af hennes 
senare diktsamlingar och utvisar, såsom hon sjelf säger, 
»menniskans tillstånd, då hon först börjar tänka». 
De djupsinniga böcker, som hon i sin barnsliga 
vetgirighet och reflexionslust tagit sig före att forska i, kunde 
lätt hafva slutat med att förvrida hennes lilla hufvud, och 
hon klagar sjelf att de, i stället för att öfvertyga henne om 
något visst, lemnade efter sig tvifvel i sinnet och en ny 
trängtan att finna sanningen, och att hon med denna lektyr 
lätt kunnat blifva en »sceptica». Det var under sådana 
förhållanden en lycka för henne, att hon gjorde bekantskap [ 5 ]med en man, som i alla afseenden var lämplig att blifva 
hennes ledare, och hvilken kom att utöfva det mest 
bestämmande inflytande på henne under ungdomsåren. Denne var 
Johan Tideman, en broder till hennes förre lärare. Han var 
mekanikus, hade studerat under den berömde Polhem och 
kom nu ut till Nordenflychts landtgods för att biträda den 
yngre brodern vid anläggandet af manufakturier. Föröfrigt 
var han en man, som pröfvat skiftande öden och med en 
rik lifserfarenhet förenade ett redligt hjerta, en mogen 
omdömesförmåga och en icke ringa beläsenhet. Genom dessa 
egenskaper vann han snart den unga flickans förtroende och 
blef för henne en vän, som genom sina resonnemanger och 
lärdomar upplyste hennes förstånd och återgaf hennes 
själ dess jemvigt. Detta förhållande mellan de båda 
fortfor dock icke länge. I Juni 1734 dog fadern, och då 
han trott sig finna något mera än vänskap i sin dotters 
och Tidemans förhållande, uttalade han på dödsbädden den 
önskan, att de skulle gifta sig med hvarandra. Denna 
önskan var dock ingalunda välkommen för den unga flickan. 
Som umgängesvän hade hon satt högt värde på Tideman, 
och af deras inbördes samtal hade hon haft mycken nytta och 
tillfredsställelse, men att gifta sig med en man, hvilken som 
han var ful, ofärdig och dessutom föga soignerad i sin 
klädsel, derpå hade hon sannerligen aldrig tänkt. »Såsom 
filosof», säger hon, »var han mig kär att höra, men som 
fästman odräglig att se. Hans ansigte var icke så 
obehagligt, emedan hans fysionomi var mycket ren; men ett 
olyckligt fall, som tillskyndat honom en knyla på ryggen, hans 
torra åtbörder och släta drägt, voro inga medel att 
uppväcka tycke hos ett femton års fruntimmer.» 
Emellertid visade Tideman, som uppriktigt älskade 
henne, så mycken ömhet och välvilja samt tillika så stor 
finkänslighet och tillbakadragenhet, att han uppväckte hennes 
medlidande, så att hon slutligen »af kärlek till vishet och 
dygd så väl som lydnad för sin faders yttersta vilja» beslöt 
sig för att »öfvervinna de hinder, som ungdomstycket 
kastade i vägen» och räckte honom sin hand. De själsstrider 
hon dervid genomkämpade hade dock varit starka nog att 
för en kort tid nedlägga henne på sjukbädden. 
Förbindelsen med Tideman blef dock af kort 
varaktighet, ty denne, som alltid haft en svag helsa och en sjuklig 
kropp, insjuknade två år derefter och afled efter ett års [ 6 ]lidanden, under hvilka han varit ständigt sängliggande och 
med ömhet vårdats af sin trolofvade (1737). 
Oaktadt det fullkomligt lidelsefria förhållandet mellan 
Tideman och fröken Nordenfiycht sörjde hon honom dock 
uppriktigt vid hans död. Då han nu icke mera fans till, 
framträdde för hennes fantasi hela hans ädla uppoffrande 
vänskap, under det hon glömde sin motvilja mot en 
äktenskaplig förening med honom, och hon plågade sig med 
sjelfförebråelser att ej tillräckligt hafva uppskattat denne man, 
som dock varit så mycket för henne. 
Ungefär ett år efter Tidemans död förde ödet henne 
tillsammans med en man, som på hennes framtid kom att 
utöfva ett ännu större inflytande än denne. Då hon 
under sina läroår, oaktadt mångsidiga studier, försummat 
det franska språket, som vid denna tid betraktades 
såsom en nödvändig förutsättning för bildning och 
literaturkännedom, beslöt hon att genom ett grundligt studium af 
detta språk inhemta det försummade. Till detta ändamål 
anmodade hon sin slägting och intime vän, 
akademisekreteraren Klingenberg, som en tid undervisat henne deri, men 
nu genom sin afresa till Upsala ej längre kunde fortsätta 
dessa lektioner, att skaffa henne en lärare. Valet föll på 
en prest vid namn Fabricius, förut anstäld vid franska 
församlingen i Stockholm. Denne var en man af lyckliga 
naturgåfvor, ett fördelaktigt utseende samt vidsträckta 
kunskaper; äfven inom diktningen hade han med framgång 
försökt sig, hvarpå åtskilliga prof bevaras i den samling, benämnd 
»Amaranther», som fru Nordenflycht utgaf efter hans död. 
Ett ömmare förhållande utbildade sig snart mellan lärare 
och elev, och efter ett års tid gaf hon honom sin hand och 
sitt hjerta. Hennes slägtingar, stolte öfver sitt nyförvärfvade 
adelsskap, ville emellertid ej veta af denna förbindelse med 
en ofrälse, och i fyra år måste de unga tu bida, innan de 
genom den slägtings bortresa, som företrädesvis motarbetat 
deras förening, ändtligen 1743 kunde träda i brudstol. Samma 
år flyttade de till Karlskrona, der Fabricius utnämnts till 
amiralitetspastor. 
Denna den lyckligaste tid i fru Nordenflychts lif blef 
ej heller den långvarig, ty redan i slutet af året insjuknade 
mannen och dog efter 9 dagar. Detta var ett hårdt slag. 
Efter lång och hopplös väntan hade hon ändtligen nått 
det efterlängtade målet, och knappt hunnen dit, hade [ 7 ]hon åter förlorat det käraste hon ägde. Man kan lätt 
förstå hennes gränslösa förtviflan, hvilken åter nedlade 
henne på sjukbädden, och under 11 veckors tid sväfvade 
hon mellan lif och död. Tillfrisknad återvände hon till 
hufvudstaden, men den djupa sorgen öfver den lidna 
förlusten samt en försvagad och efter denna tid aldrig-
fullständigt återvunnen helsa framkallade hos henne en leda 
vid lifvet, som snart förmådde henne att utbyta 
hufvudstadens buller mot landsbygdens enslighet. Det var ett litet 
torp på Lidingön, som hon utvalde till sin vistelseort, och 
der hon inrättade sin enkla boning. Här egnade hon sin 
tid åt poesien och utgaf en diktsamling Den sörjande 
Turturdufvan (1743). Fortfarande hemsökt af kroppsliga lidanden, 
måste hon efter ett års förlopp begifva sig till staden för 
att söka läkarhjelp. Emellertid hade hennes första 
diktsamling haft framgång, och hon fortsatte nu i Stockholm 
sin poetiska verksamhet. Utom en mängd religiösa dikter, 
visor och qväden, lefnadsbeskrifningar, romaner och 
öfversättningar, af hvilka flera numera äro förlorade, utgaf hon med 
korta mellantider en poetisk årsskrift Qvinligt tankespel af en 
Herdinna i Norden (1744—50), Tankar om Skaldekonstens 
nytta (1744) och en fosterländsk glädjedikt i 5 sånger, Det 
frälsta Svea (1746). »Panegyriska skrifter har jag svårast att 
skrifva, bekänner hon helt naivt i sin sjelfbiografi. Detta 
hindrade henne dock ej från att författa åtskilliga sådana och att 
äfven genom poetiska böneskrifter förskaffa sig det 
statsanslag af 600 dlr s.-m., hvilket tillerkändes henne af riksens 
ständer 1752 och utgjorde en välkommen tillökning i hennes 
små och af tillfälliga missöden svårt medtagna tillgångar. 
Det rykte fru Nordenflvcht ernått genom sina dikter 
lockade många af samtidens författare att söka hennes 
umgänge. I det literära ordenssamfund, som under namn af 
»Tankebyggarorden» 1753 stiftades af kongl. sekreteraren i 
utrikesdepartementet Ekleff, ingick hon under namn af 
Uranie såsom dess förnämsta medlem, och deri deltogo 
jemte henne bland andre de unge skalderne Creutz och 
Gyllenborg. De båda sistnämnde jemte några få andre 
föredrogo snart att i en mindre krets med fru Nordenflycht 
som medelpunkt samlas för att obesvärade af ordensregler 
i ett mera förtroligt umgänge utbyta tankar och meddela 
hvarandra sina dikter. Gyllenborg skildrar i sin 
lefnadsteckning dessa små literära konferenser. »Våra [ 8 ]sammankomster hos Aspasie (fru N.) slutade merendels med en 
super, der hon visade sig lika behaglig, som hon varit vid 
skrifbordet, alltid intagande sitt rätta ställe, hvarheldst man 
kunde finna henne. Timmarne försvunno under ett roligt 
skämt och infall, som icke voro studerade.» »Vi ansågo 
hvarandras foster likasom våra egna, logo åt våra misstag 
och voro de första som erkände dem. Rättelsen 
meddelades utan högmod och antogs med nöje utan 
förödmjukande.» 
Genom skaldevännernas inflytande hade äfven arten af 
fru Nordenflychts poesi undergått en märkbar förändring. 
Hon hade börjat sin skaldebana i de gamla karolinske 
poeternas stil, med tillfällighetsvers i Runii, Lucidors och 
Rudéens maner och sedermera utvecklat sin diktning, under 
påverkning synnerligast af den känslofulle Frese, till en 
hög grad af melodisk skönhet, enkel, graciös och tillika 
nationell. Efter sitt sammanträffande med Creutz och 
Gyllenborg vänder hon sig i likhet med dem hufvudsakligen till 
den franska vitterheten och antager ett mera retoriskt 
manér, på samma gång hon visserligen gör stora framsteg 
i versifikationens ledighet och korrekthet. Under det visan 
och idyllen förut varit hennes älsklingsformer, griper hon 
sig nu an med större ämnen och vidlyftigare kompositioner. 
Så framkom i täflan med Gyllenborg hennes stora men 
torra dikt om tåget öfver Bält: Försök till en Caroliade, 
vidare Fruentimrets Försvar, Ode Öfver Konung Carl XII:s 
seger, då han gick öfver Dunaströmmen, Till Storfursten 
Paul Petrowitz m. fl., hvilka finnas införda i de af de 3 
skalderna utgifna Vitterhetsarbeten och sedermera i hennes 
Utvalda arbeten. Det har ofta blifvit ifrågasatt, huruvida 
skaldinnan i och genom det sista skedet af sin poetiska 
utveckling gjort något verkligt framsteg. Oss förefaller det, 
som de oförnekliga formella framstegen i de senare 
diktverken ej motsvarades af innehållets poetiska värde, och att 
många af de smådikter, som skrefvos under den förflutna 
perioden, öfverträffa hennes senare mera braskande arbeten. 
Under sina senare år hade skaldinnan åter utvalt 
landsbygden till sin stadigvarande vistelseort. Något af de första 
åren af 60-talet hade hon arrenderat ett litet landställe, 
beläget vid Mälaren under herresätet Skokloster, i hopp om 
att der i lugn och ro få framlefva sina dagar fjerran från 
det bullrande Stockholmslifvet. Denna förhoppning gick [ 9 ]dock ej i uppfyllelse. Hennes sista lefnadsöden äro 
förknippade med en ny kärlekshistoria, till sina följder än mera 
olycksdiger än de föregående och säkerligen en medverkande 
orsak till hennes död. En ung man vid namn Fischerström, 
äfven han författare och vitterhetsälskare, hade tillhört 
Tankebyggarorden och sedermera fru Nordenflychts enskilda 
krets. Ehuru öfver 40 år hade hon med sitt passionerade 
lynne fattat en häftig och lidelsefull kärlek till den då 
25-årige mannen. Han å sin sida tyckes aldrig hafva 
betraktat sin ställning till henne annat än som ett förhållande 
af tillgifvenhet och vördnad för den snillrika qvinnan och 
den välvilliga beskyddarinnan. Vid ett tillfälle då 
Fischerström utan att ana hennes passion inför henne yppade 
sin böjelse för en annan qvinna, skall hon hafva gifvit 
utbrott åt sina känslor. Ett bref, i hvilket hon på det mest 
lidelsefulla sätt förklarar honom sin kärlek, bestyrker tillfullo 
hennes sinnesförfattning gentemot honom. Att denna 
obesvarade passion gaf anledning till hennes död, är mer än 
sannolikt; huru åter dervid tillgick, är ej fullt klart. 
Gyllenborg i sin sjelfbiografi antyder, att hon efter en häftig scen 
med föremålet för Fischerströms böjelse insjuknat af 
grämelse och kort derefter aflidit: Ficherström sjelf, som 
beskrifvit hennes lefnad, berättar, naturligtvis utan att omnämna 
något kärleksförhållande, att hon dött af vattusot. En 
tradition, som bestyrkes af en skriftlig, möjligen samtidig 
relation, befintlig på Upsala bibliotek, uppgifver deremot, att 
hon i förtviflan öfver sin obesvarade kärlek gjort försök att 
kasta sig i vattnet, men i tid hejdats och återförts, samt 
derigenom ådragit sig en förkylning, som ändade hennes 
lif. Tillräckliga skäl att antaga det så tillgått finnas dock 
ej. Den 29 Juni 1763 var hennes dödsdag och den 3 Juli 
begrofs hon i Skoklosters kyrka. 
Fru Nordenflychts sorgliga slut har bidragit att kasta 
ett egendomligt, äfventyrligt skimmer öfver hennes 
lefnadssaga. Af de närmast efterföljande generationerna blef hon 
mycket olika bedömd. Somlige, synnerligen de 
qvarlefvande af hennes umgängeskrets, höllo hennes minne kärt 
och kände medlidande med hennes olyckor; andre, såsom 
den store Kellgren, skydde ej att angripa henne med löjets 
vapen.
Som skaldinna var hon högt uppburen af sin samtid. 
Hennes dikter voro ej allenast kända och spridda i vårt [ 10 ]land; äfven till utlandet trängde hennes rykte. Hennes 
och hennes vänners skaldskap banade, såsom ofvan 
påpekats, vägen för de gustavianska skaldernas verksamhet, men 
uppskattades dock föga under den följande perioden; det 
har varit vår tid förbehållet att inse hennes betydelse och 
hennes storhet. 
