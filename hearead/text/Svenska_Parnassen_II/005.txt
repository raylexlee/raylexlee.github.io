Ståndsbetraktelse.
Försynens hand har satt oss hit 
På jorden att med svett och flit 
För lifvet omsorg draga. 
Här tusen vägar öppna stå, 
Der alla efter önskan få 
Sitt bröd för mödan taga.
 [ 23 ]
Ibland så många lefnadssätt 
Den ena väljer väl och rätt, 
En annan åter illa. 
En främjar nytta, dygd och frid, 
En kan sin hela lefnadstid 
På syndig möda spilla. 
Ju större mål jag syftar till, 
Ju mera godt jag alstra vill, 
Och mer jag gagnar verlden; 
Ju högre är också mitt kall, 
Min heder derpå grundas skall 
Och ej på lösa flärden.
 
Den sig i hofvets trappor ger, 
Om han ej faller plötsligt ner 
Och bryter sig i fallet; 
I fruktan, afund, hat och flärd 
Han lefver fram en oviss verld 
För svåra hederskallet. 
Den sig på böljan våga tör, 
Sin död i egen famn han för, 
I hopp att lifvet nära. 
I faror all hans lycka står 
Och frukten sällan äta får 
I fosterlandet kära. 
Den sig med pennan skaffar bröd, 
Han går väl ej till sjelfmant död, 
Men tärs af ständig möda. 
Han trälar för en ringa vinst 
Och ser, att den som vägde minst 
Tog ofta bort hans föda. 
Den sig med handel nära skall 
Så ofta, till sitt eget fall, 
På andras vinst arbetar. 
En liten slump, en enda nit, 
En missgjord räkning på kredit 
Den goda lyckan retar. 
 [ 24 ]
Den berg och grufvor genomfar 
Och tid och möda icke spar 
I jordens skatter grafva, 
Han kan metaller råka på 
Och deras välde väl förstå, 
Men sällan värdet hafva. 
Se, alla dessa stånden ha 
Sin vissa börda till att dra 
Med all dess glans och styrka. 
Den möda, som förknippad är 
Med deras förmon, göra lär, 
Att tungt dem alla dyrka. 
Ett gammalt sätt är likväl till, 
Der gammal oskuld ännu vill 
En skymt utaf sig visa: 
En bonde vid sin harf och plog, 
För ljuflig möda har han nog 
Hvad kropp och sinnen lisa. 
Från ett besvärligt högmod skild, 
Han endast af naturen mild 
Behof och nödtorft tager. 
En tvungen heder, mödsam prakt, 
En fjollig vanas bruk och makt 
Hans sinne ej bedrager. 
O, mer än sälla lefnadsart, 
Der skaparns verk får skådas klart 
Och jemnt för ögon vara! 
Hvi hålls det ståndet för gement, 
Som är så nyttigt, sällt och rent, 
Så fritt från nät och snara?
 
Fåfänglighet och dårskap gör, 
Att menniskan sjelf icke tör 
Sin rätta sällhet söka; 
Hon suckar efter lugn och frid 
Och måste för en vrångvis tid 
Som andra galna spöka. 
 [ 25 ]
Säll den som blir till ringhet född 
Och lika fullt blir understödd 
Af vett och rena tankar! 
Han lefver ett lycksaligt lif 
Och vet ej af det larm och kif 
I stora verlden vankar. 
När han sin sanna nödtorft har, 
Och samvetsfriden till försvar, 
Han, fri i låga marker, 
För lyckans konster säker går 
Och liknar efter tusen år 
De stora patriarker.
