Klagan öfver Critons död[1].
Så är det enda från mig taget. 
Som jag af jordiskt allt begärt! 
Mitt lif jag som en börda dragit, 
Och tusen plågor hjertat tärt; 
En vän var lemnad till mitt stöd, 
Min hjelp, min tröst i all slags nöd, 
Som mig förmildrat verldens plågor. 
Nu är mitt ankar brutet af, 
Nu slås mitt skepp af tusen vågor 
Och mäktar dock ej gå i qvaf. 
Du känsla, som min plåga våller, 
Ack, domna bort, du mer ej tål! 
Du kraft, som lifvet sammanhåller, 
Ett olyckslif, ett sorgers mål, 
Försvinn och stanna i ditt lopp 
Och låt en sansning höra opp, 
Hvars ömhet ingen kan uttala. 
Du känsla och du tankefart! 
Skall ej en söt, en evig dvala 
Försätta dig i lugnet snart?
↑ Akad. sekreteraren Carl Klingenberg, som dog den 17 Juli 1757.
