〈客主人分〉
兵有客之分，有主人之分。客之分眾，主人之分少。客負（倍）主人半，然可敵也。負……〔主人者，先〕定者也；客者，後定者也。主人按地撫勢以胥；夫客犯益（隘）逾險而至。夫犯益（隘）〔逾險〕……退敢物（刎）頸，進不敢距（拒）敵者，其故何也？勢不便，地不利也。勢便地利則民｛自進，勢不便地不利則民｝自退。所謂善戰者，便勢利地者也。帶甲數十萬，民有餘糧弗得食也，有餘……居兵多而用兵少也，居者有餘而用者不足。帶甲數十萬，千千而出，千千而……萬萬以遺我。
所謂善戰者，善翦斷之，如□（蟬）會挩也。能分人之兵，能安（按）人之兵，則錙〔銖〕而有餘。不能分人之兵，不能案（按）人之兵，則數負（倍）而不足。眾者勝乎？則投筭（算）而戰耳。富者勝乎？則量粟而戰耳。兵利甲堅者勝乎？則勝易知矣。故富未居安也，貧未居危也；眾未居勝也，少〔未居敗也〕。以決勝敗安危者，道也。敵人眾，能使之分離而不相救也，受適（敵）者不得相｛知也。故溝深壘高不得｝以為固，甲堅兵利不得以為強，士有勇力不得以衛其將，則勝有道矣。故明主、智（知）道之將必先〔備〕，可有功於未戰之前，故不失；可有之功於已戰之後，故兵出而有功，入而不傷，則明於兵者也。
……焉。為人客則先人作……
……兵曰：主人逆客於竟（境）……
……客好事則……
……｛安處不動可｝使勞，三軍之士可使畢失其志，則勝可得而據也。是以安（按）左抶右，右敗而左弗能救；安（按）右抶左，左敗而右弗能救。是以兵坐而不起，闢（避）而不用，近者少而不足用，遠者疏而不能〔用〕……
