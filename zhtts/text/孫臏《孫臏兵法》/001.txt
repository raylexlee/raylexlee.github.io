〈擒龐涓〉
昔者，粱（梁）君將攻邯鄲，使將軍龐涓帶甲八萬至於茬丘。齊君聞之，使將軍忌子帶甲八萬至……竟（境）。龐子攻衛〔都帝丘〕，將軍忌〔子〕……□衛□□救與……救衛是失令。」田忌曰：「若不救衛，將何為？」孫子曰：「請南攻平陵。平陵，其城小而縣大，人眾甲兵盛，東陽戰邑，難攻也；吾將示之疑。吾攻平陵，南有宋，北有衛，當塗（途）有市丘，是吾糧塗（途）絕也；吾將示之不智（知）事。」於是徙舍而走平陵。……陵，忌子召孫子而問曰：「事將何為？」孫子曰：「都大夫熟（孰）為不識事？」曰：「齊城、高唐。」孫子曰：「請取所……二大夫□以□□□臧□□都橫卷四達環塗（途），□橫卷所□陣也。環塗（途）[車皮]（披）甲之所處也。吾末甲勁，本甲不斷。環塗（途）擊柀其後，二大夫可殺也。」於是段齊城、高唐為兩，直將蟻附平陵。挾[艸/世]、環塗（途）夾擊其後，齊城、高唐當術而大敗。將軍忌子召孫子問曰：「吾攻平陵不得，而亡齊城、高唐，當術而厥（蹶）。事將何為？」孫子曰：「請遣輕車西馳粱（梁）郊，以怒其氣。分卒而從（縱）之，示之寡。」於是為之。龐子果棄其輜重，兼取（趣）舍而至。孫子弗息，而擊之桂陵，而禽（擒）龐涓。故曰：孫子之所以為者，盡矣。
四百六。
