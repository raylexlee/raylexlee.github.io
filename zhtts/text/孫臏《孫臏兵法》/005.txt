〈篡（選）卒〉
孫子曰：兵之勝在於篡（選）卒，其勇在於制，其巧在於勢，其利在於信，其德在於道，其富在於亟歸，其強在於休民，其傷在於數戰。
孫子曰：德行者，兵之厚積也。信者，兵明賞也。惡戰者，兵之王器也。取眾者，勝□□□也。
孫子曰：恆勝有五：得主剸（專）制，勝。知道，勝。得眾，勝。左右和，勝。糧（量）適（敵）計險，勝。
孫子曰：恆不勝有五：御將，不勝。不知道，不勝。乖將，不勝。不用間，不勝。不得眾，不勝。
孫子曰：勝在盡……明賞，撰（選）卒，乖敵……之□。是胃（謂）泰武之葆。孫子曰：不得主弗將也……
……□□令，一曰信，二曰忠，三曰敢。安忠？忠王。安信？信賞。安敢？敢去不善。不忠於王，不敢用其兵。不信於賞，百生（姓）弗德。不敢去不善，百生（姓）弗畏。
二百卅五。
