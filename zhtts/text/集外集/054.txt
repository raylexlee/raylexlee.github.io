     自嘲
　　運交華蓋欲何求，未敢翻身已碰頭。
　　破帽遮顏過鬧市，漏船載酒泛中流。
　　橫眉冷對千夫指，俯首甘為孺子牛。（２）躲進小樓成一統，管他冬夏與春秋。
　　十月十二日
　　（１）本篇在收Ｓ入本書前未在報刊上發表過。《魯迅日記》一九三二年十月十二日：“午後為柳亞子書一條幅，雲：‘運交華蓋欲何求，……達夫賞飯，閑人打油，偷得半聯，湊成一律以請’雲雲”。詩中“破帽”作“舊帽”，“漏船”作“破船”。
　　（２）千夫指《漢書·王嘉傳》：“裏諺曰：‘千人所指，無病而死。’”孺子牛，《左傳》哀公六年：“鮑子曰，女忘君之為孺子牛而折其齒乎？而背之也！”晉代杜預註：“孺子，荼也。景公嘗銜繩為牛，使荼牽之。荼頓地，故折其齒。”清代洪亮吉《北江詩話》卷一：“同裏錢秀才季重，工小詞。然飲酒使氣，有不可一世之概。有三子，溺愛過甚，不令就塾。飯後即引與嬉戲，惟恐不當其意。嘗記其柱帖雲‘酒酣或化莊生蝶，飯飽甘為孺子牛’。真狂士也。”條幅所說“偷得半聯”，指此。
