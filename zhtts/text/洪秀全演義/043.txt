
			　　話說侍王李世賢、聽王陳炳文，正與鮑超鏖戰，軍事方自得手，忽然陳炳文斃於王衍慶槍下，李世賢又已受傷，遂為鮑超所乘，因此大敗。李世賢只得策馬望北而逃。自恃天將入夜，敵人不久收軍。但鮑超比不得他人，只是好鬥，今乘我兵敗，必然窮追。乃心生一計：今大軍北還，自與寧王張學明分東北及西北而遁，果然鮑超亦分兵追逐，沿途發槍，死傷極眾。誰想李世賢一面逃走，一面分留人馬，擇樹林山嶺埋伏。待鮑軍追近，以橫槍擊之，鮑軍頗受重傷。部將唐仁廉乃請諸鮑超，以窮寇莫追，且夜裡不便進兵，鮑超乃傳令收軍。計此一場大戰，追殺二十里，兩軍死傷遍地，太平將獎王陶金曾一路，為王衍慶及孫開華所逼，乃率本部萬人投降。其餘陳炳文戰役，李世賢受傷，黃衣紅衣將領，死去五十餘名，除陶金曾一路投降之外，軍士死傷仍不下萬餘人。至於清兵一方則段福因傷重致斃，蘇文彪亦被重傷，婁雲慶、宋國永、譚勝達各受微傷。其餘將校，亦死傷數十名﹔軍士死傷八千餘人。一場惡戰，壘屍十餘里，沿山遍野，皆為血水流注。鮑超收軍後，調諸將道：「此次獲勝，實是天幸！自辰至午，幾為李世賢所困，幸能以死力持之耳。然若非王衍慶一軍，先斃陳炳文，以亂其軍心，其勝負仍未可知也。」乃錄王衍慶為首功。並道：「今李世賢既退，必回靠九江：將左連瑞昌，右連湖口，以阻我北進。李世賢誠為勁敵，吾此後亦不能輕視之矣。且彼回九江，尚有林啟榮相助，攻之尤非易事。今惟收復各郡，再商行止耳。」時自李世賢退後，所有樂平、景德、饒州、鄱陽，俱不復守，鮑超乃乘機收復各郡縣，即向各路報告捷音。稍休士馬，然後再圖進戰，不在話下。

　　單表李世賢敗後，各地震動，這消息報到金陵，洪秀全大為憂慮。即召李秀成計議道：「自前者武昌失陷，幸年來所戰皆捷，吾軍已回復元氣。今侍工此敗，干係非輕，不特江西各地，化為烏有﹔且傳聞鮑超且沿廣信攔人浙江，是南方大局，正未可知。不知以何計處此方可？」李秀成道：「勝負乃兵家常事耳！侍王雖敗，必能阻鮑超北行﹔今惟令林啟榮在九江嚴備一切，並令李世賢暫且固守，待回軍勢，再圖進取可也。若浙江一路，密邇金陵，倘有緩急，臣自有法以處之，天王不消憂慮。」洪秀全乃從其計，即傳諭林啟榮、李世賢固守。

　　時金陵城內，自洪秀全建都後，改為天京。自前者武昌為官文、胡林翼所奪﹔黃文金被左宗棠困於浦口﹔向榮屢撼金陵，軍勢乃大挫。及李秀成破向榮，退張國梁，收復武昌﹔陳玉成又大破勝保﹔李世賢縱橫江西，又先後大軍拔揚州，下六合，軍聲復振。洪秀全乃大封諸臣。因其起義之初，非兩廣人不王，此時乃一體封贈。計當時爵位最高，權力最重的：文衡總裁總統十門御林義宿都衛軍都督各部　忠王李秀成﹔文衡總裁都督十門御林忠勇羽林軍　英王陳玉成﹔文衡副總裁九門御林忠慤都衛軍　輔王楊輔清﹔文衡副總裁九門御林正係都衛軍　侍王李世賢﹔九門御林忠貞朝御軍　贊王蒙得恩﹔九門御林忠義都衛軍　燕王秦日綱﹔九門御林忠毅敬御軍　堵王黃文金﹔九門御林靖虜都衛軍　慕王譚紹洸﹔九門御林蕩妖衛御軍　勇王羅大綱﹔九門御林敬升都御軍　章王林紹章。

　　餘外如林啟榮、李昭壽、賴文鴻、賴漢英等，皆積功封王，並稱丞相。如汪有為、汪海洋、洪容海、洪春魁、晏仲武、陳宗勝、陳其芒、劉官芳、周文佳、汪安均等皆為副丞相。又封賴汝光為遵王，郜雲官為納王，伍文貴為比王，吉志元為莊王。餘外大小官員，皆有封賞。以安王洪仁發、福王洪仁達，駐衛天京。

　　時洪仁玕，方出使美國回來，乃封為開朝精忠殿右軍王，總理政事。復劃清兵權，任陳玉成為前軍主將，以潛、太、黃、宿等處為根據﹔任楊輔清為後軍主將，以殷家匯、東流等為根據﹔任李世賢為左軍主將，以贑、浙二省為根據﹔任黃文金為右軍主將，以安徽力根據﹔任李秀成為中軍兼五軍主將，並專征伐。各路支配既妥，以洪仁玕曾駐美國，熟知外國文明政治，乃令與劉狀元參酌中西，改制政法。洪仁玕首乃禁絕人民吸食鴉片，訂立市政制度，按太平實錄所載：當時所定軍民法令，願者從軍，不願者營業﹔男女街行，各有一路，不得混雜﹔百工商賈，凡累重貨物，准用車運，不得肩挑背負，以省人力﹔官兵不得私人民居，違者立斬﹔工商士庶七日一休息，凡無業游民，俱罰令挑築營壘﹔夜行不能過三鼓，惟街上有巡更者，身懸小燈，手執小旗﹔有事夜出者，須巡更人保其行往。所有官制：天王玉璽，長二尺，寬一尺，用黃印泥﹔諸王印寬五寸，長一尺，用紫印泥，惟李秀成統領十三王，其印略異，寬六寸，長一尺二寸，用鴉藍色印泥﹔丞相印寬四寸，長八寸，用紅印泥﹔天將及副丞相，用橫印，以黃金飾之，用綠印泥。忠王李秀成，印內篆文書：文衡總裁十門御林義宿都衛軍、統領十三王忠王李印，共二十二字。官制凡稱文衡及丞相，則文武兼理﹔行軍則全屬武職。天將以下有三十六檢點，七十二指揮，皆衣黃衣。武職有諜探司、理糧司、遞文司、運糧司、火藥司、洋炮司。文官則自丞相以下皆為專官，最高者為秘書監，以劉狀元任之，總理樞府文務。其次則有審訟官，稽查戶口官，主考科舉官，其餘則盡習簿牘及演說而已。又據《南都新錄》所載：太平天國七年，適開科舉，有陳生贊時上書，略謂江南歷來建都諸帝，皆有女官。故江南文風之盛，端由於此。請開女科，與男科並重：使女子尊重讀書，為家庭教育之本等語，洪秀全覽摺大悅，故又設女官，以便掌司祭祀，及批答文牘。是年科舉男狀元，為池州程文相，以下八十人，皆賜及第﹔女科則得傅善祥為狀元，鍾漢華為榜眼，林瑞蘭為探花。男科題文：為《蓄髮檄》，程文相文內有云：「髮膚受父母之遺，無剪無伐﹔鬚眉乃丈夫之氣，全受全歸。忍看胡族椎髫，衣冠讀亂﹔從此漢官儀注，髦弁重新」等語，乃拔為狀元。女科題為《北征檄》，傅善祥文內有云：「問漢官儀何在？燕雲十六州之父老，已嗚咽百年﹔執左單于來庭，遼衛百八載之建制，當放歸九甸。今也天心悔禍，漢道方隆。直掃北庭，痛飲黃龍之酒﹔雪仇南渡，並摧黑羯之巢」等語，故拔為女狀元。

　　又傅善祥應制詩有：「聖德應呈花蕊句，太平萬歲字當中」之句，洪秀全大為嘉許。凡男女及第，皆以筍輿文馬，遊街三天，時人以為榮幸。洪仁玕又制定宮室制度，第一為龍鳳殿，殿上匾額題為龍鳳朝陽，即為議政台，凡有要政，君臣會議於此，皆有座位，言者起立，方許發言﹔第二為說教台，高數丈，其式圓台階百步，皆以大理石排之，洪秀全每登此台，穿黃龍袍，朝靴底厚三寸，冠紫金冕，垂三十六疏，後有二侍者，皆執長旗演說宗教，又有議政院，院長始以東王領之，自東王歿後，翼王領之，翼王去後，以忠王領之，類如各國議院。凡此皆略見當時洪秀全制度。自男女科盛行，人才益多，除武職料理軍事而外，不廢文事。嘗有美國人大隊游於金陵，見其一切制度，大為嘉許。謂其士人道：「金陵政治，與我外國立憲政體相似。」因此許為東方文明之國。當春秋佳日﹒秀全與文官、女官盪舟於玄武湖：文官則隨侍秀全之側，女官則隨侍妃嬪之左右。彼此唱和詩歌，略去尊卑之分。彬彬文化，盛極一時，因秀全度量，頗為活達。

　　時金陵東，有一李生，為江南名士，以廉潔自持。平日談講性理，讀書鄉中，每經年不到城市。洪秀全慕其為人，聘之不至，乃令殿前指揮使，以筍輿舁至殿前，詢以治安之策。李生初惟不應，及授以筆墨，李生乃書十八字，呈諸秀全：書道：一統江山七十二里半，滿朝文武三百六行全。

　　這十八字，蓋譏秀全坐守金陵，不思遠取﹔又譏其在廷文武，為不懂政治也。秀全覽畢，遍示殿上諸人，左右請殺之。秀全道：「彼有何罪而殺之耶？匹夫不可奪志也。」命左右善遣之回家，人以是許秀全為大度。當秀全初下武昌時，湖南舉人左宗棠尚未出仕，曾上書於秀全：力稱秀全武將有餘，文事不足﹔且稱秀全不宜信仰外教，宜尊崇孔子。秀全看罷，覺左宗棠所言有理，但由廣西以來，相隨者數百萬人，皆皈依自己所說宗教﹔今一旦捨此，將來人心不可知。惟眼前相隨之數百萬人，不免以自己有始無終，從此離散矣。用懷此懼，遂接見左宗棠，告以現在相隨者數百萬人，若一經改變，恐難於收拾﹔若現在相隨者離貳，而改靠未經歸服之人心，其勢必難制。惟待天下平定後，再行設法而已。左宗棠聽罷，知秀全起事以宗教引導人心，猝難改變，斷難從自己之言。故秀全欲爵以大官，左宗棠已離武昌而去。遂就駱秉章所聘，繼乃出仕為滿人督兵。自秀全失一左宗棠，此後乃反增一勁敵矣。今把閒話擱過一邊。

　　且說李世賢自敗於鮑超之手，隨後鮑超將江忠義、江忠濬兩軍回湖南調遣，復遣半軍回鄂，然後自率所部，再趨浙江。那左宗棠，時以功授太常寺卿，留皖襄辦軍務，與安徽布政使李孟群共爭安慶，為太平將黃文金所劫。及左、李兩軍退至銅陵，又為英王陳玉成所截擊，左、李兩軍俱敗。李孟群乃回軍祁門，而左宗棠一軍亦退至寧國。適曾國藩以丁艱在籍，方請終制。咸豐帝不准，催令墨絰從軍。於是曾國藩復至江西視師，舊日塔齊布、楊載福、彭玉麟等軍乃復隸曾國藩部下。那曾國藩以九江為數省咽喉，若不能復取九江，則軍中消息梗斷，援應俱難，乃銳意要攻九江。遣塔齊布會同李續宜攻之﹔又遣楊載福、彭玉麟以水師會攻﹔而以塔齊布由陸路會同攻之。皆被九江太平守將林啟榮所挫。曾國藩前後損兵折將，不計其數，終不能得一九江。惟曾國藩雖不能取勝，但以大軍駐九江附近，則洪秀全在九江之軍力，無不震動。致令侍王李世賢，時方屯兵小池驛，被曾軍牽制，亦不能抽動。故洪秀全於贑、浙兩省，已大為吃緊。時曾國藩以屢攻九江不得，即思先定浙江，以斷洪秀全援贑之師，較為得計。恰值浙江藩司王有齡，領兵萬人，由紹興往爭杭州。而鮑超由江西入浙江，由景德繞皖南之祁門，並下休寧，直趨淳安，復沿饒州，以至新城，軍鋒極銳。曾國藩乃乘機令鮑超會同王有齡，合取杭州﹔又請左宗棠，由寧國赴杭，為三路會取杭州之計。合併鮑超、左宗棠、王有齡三路，不下三萬餘人，齊向杭州攻搗。時太平在杭守將，只翰王項大英及天將周文佳、顏金，指揮李雅風，胡湯銘，以眾寡不敵，杭城遂陷。李雅鳳、胡湯銘，俱戰歿城中。翰王項大英，及天將周文佳、顏金引敗殘人馬，遁回金陵。顏金為粵人，乃東王楊秀清之婿，後降清回粵，為虎門參將。自杭城陷後，洪秀全在贑、浙之勢力盡去，遠近震動。洪秀全大為憂慮，急與李秀成計議。秀成道：「此時又不能北爭矣！非先復浙江，無以固金陵，此事臣願任之。」秀全大喜，乃令秀成出軍，便宜行事。李秀成乃先行知照英王陳玉成，請他移兵撫定皖省西南各地，以牽制鄂、贑二省。自己簡閱師徒，共大軍五萬餘人，以賴文鴻、陳其芒領兵萬人，為左右先鋒﹔以賴漢英、陳宗勝為副將，井同指揮檢點部將二十人，為中路﹔復以遵王賴文洸，領本部萬人為合後。前後三路人馬，浩浩蕩蕩，殺奔杭州而來。

　　時清廷自攻陷杭州之後，論功行賞，加左宗棠以欽差字樣﹔鮑超則賞穿黃馬褂﹔而以王有齡為浙江巡撫。原來有齡本貫福建人氏，為人毅勇機警，平日治兵有法，且與士卒同甘苦，故軍士皆樂為用。帶兵數萬，所向有功，至是以功授浙江巡撫。自授任後，修繕城垣，訓練軍馬，並謂諸將道：「杭州與金陵相隔八百餘里，然蘇、浙密邇，杭州又為浙中要地，敵所必爭。且敵將李秀成方回金陵，料來爭杭州者，必此人也。此人若來，誠為勁敵。諸君宜枕戈待旦，以圖功名。」於是諸將聞言，皆奮勇自勵。王有齡復迎家眷於城中。人問其故？王有齡道：「家眷隨軍，本不是正當辦法。但某以死自誓，即舉家殉難，亦所不惜。倘有不幸，吾全家將以此為死所也。」各人皆為歎息。

　　且說李秀成引大軍前赴杭州，王有齡聽得秀成軍勢浩大，時清國一軍因英王陳玉成，縱橫皖、鄂兩省，先後李續賓、李續宜、及總兵李續燾、藩司李孟群等軍，皆為玉成所挫，故胡林翼特調鮑超回軍鄂省。左宗棠一軍，亦向安徽與堵王黃文金相持。因此鮑、左二軍，已不能授接。王有齡乃派員六百里加緊赴江西，請曾國藩調兵相助。曾國藩乃調知府張運蘭，及提督張玉良、況文榜，各領本部，往救杭州﹔又令幕友李元度，帶兵五千同往。那李元度久居曾國藩幕府，策畫軍務，號為能員，故此曾國藩抬舉他，為獨當一面。於是各路星馳赴浙。

　　那巡撫王有齡，便與將軍瑞昌決定：議以瑞昌鎮守內城﹔自己鎮守外城。卻令浙江提督饒廷選、總兵文瑞、副將繼興出城屯紮。待張運蘭、張玉良、況文榜、李元度等軍到時，即會同拒戰，王有齡又於中策應。並以鹽運使莊文煥、道員錫庚應付各路糧草。時藩司林福祥，方調任他省，尚未離省﹔而新任藩司麟趾已到，惟尚未接印。故王有齡一並令林福祥領兵出城助戰﹔而新藩司麟趾及臬司米興朝，則在城外助守。王有齡亦不時領兵出城，籌策軍事，佈置既定。

　　那時李秀成大軍直趨杭州，一路沿溧水而下，已抵長興。打聽得浙撫王有齡，已徵集授兵，乃謂諸將道：「杭州人馬不少！吾欲勝者，只在各將官能征慣戰耳。彼敵人各部進兵，惟張玉良、張運蘭，久經戰陣，彼若至杭，互為戰守，吾軍亦多一勁敵也。今張運蘭由蕪湖赴浙，不如中途截之，以了此一軍，則吾之攻浙較易。」乃令陳其芒領六千人，赴寧國縣截擊張運蘭。並囑道：「吾當故緩行程，以候捷音。以將軍虎威，約一二日間可以了事矣！」陳其芒去後，果然張運蘭並不防及，為李秀成人馬所截，竟敗於陳其芒之手，折兵三千人，乃不敢赴杭州，自還祁門去。李秀成遂直抵浙江，知王有齡大兵聚於杭州，各附近皆以少數人馬把守，秀成乃謂諸將道：「吾此次攻杭，動需時日，今當先取附近州縣，以孤杭州之勢。」乃分途遣兵，奪取各州縣：遂將湖州、桐鄉、石門、德清、武康、安吉等州縣，次第收復，徐悉銳直攻杭州。又以杭州救兵環集，乃令分軍一半，圍攻杭州四門，如攻六合之法，斷絕杭州交通﹔另分軍一半，攻擊赴杭救兵。故清兵各路赴杭援救的，皆不能進城，又不敢與李秀成明戰，因懼一經戰敗，杭州更為震動。故張玉良，況文榜只與李秀成人馬堅壁相持。惟李元度率軍進攻，以為既敗秀成，杭州之圍自解。

　　那秀成聽得，卻笑道：「吾聞李元度，字次青，在曾國藩幕裡，倚為能員。今觀之，乃庸材耳！焉有大兵臨城，守禦不暇，而可以少數人馬，彰明進戰者乎？」乃令賴文鴻、陳其芒，先以本軍接戰：以一軍偽為敗北，以一軍設伏以破之。賴、陳兩將去後，果然陳其芒先以本軍接戰，交綏後，即引本軍望山林而逃，李元度捨命追之。忽到林木深處，賴文鴻引兵突出，陳其芒亦引兵殺回。李元度大敗，所有本部人馬，折去十之七八，乃走回江西。自李元度敗後，杭州只存張玉良、況文榜兩路援兵。秀成卻令賴漢英、陳宗勝迭次攻擊，計小戰數次，張、況二軍，皆有損失。張玉良乃謂況文榜道：「吾軍在此，必非秀成之敵。以彼人馬既眾，戰將復多也！但杭城已被圍二十餘日，水泄不通，深恐城內糧草漸盡矣！吾軍隨帶輜重甚伙，本以接濟杭城，今若不能通進省城，徒頓兵於此，不特不能久持，且城內將以無糧自斃矣。不如設法輸運糧草於城中，以鎮人心為是。」況文榜道：「戰且不勝，焉能通運道於城內乎！」張玉良道：「吾得一計：以人馬依舊守營，卻分軍由城濠運送糧草以入城可也。」於是張玉良一面出戰，一面打聽運糧。

　　時杭州城外守兵，已屢為秀成所敗，清兵死傷山積。秀成乃以大兵重紮鳳山門外，正防杭州有糧草接濟﹔複分派小隊，四周偵緝。那張玉良卻準備小杉板快艇，乘候聽門潮水漲時，從水道輸進去。那秀成先得張玉良準備快划小艇消息，乃笑道：「此準備運糧也！可見城中糧食將盡矣。今查杭州通進城內之水道，皆以淤淺，惟候聽門可容船艇往來耳。」乃令賴文鴻、陳其芒夾攻張玉良，況文榜二軍。並令賴汶洸專截張玉良的糧草。故張玉良甫將糧草安置艇中，正欲駛進時，賴汶洸一軍掩至，早已先攻其運糧兵。張玉良正欲救護時，賴文鴻、陳其芒兩軍亦到，攻勢極猛。張、況二軍大亂，糧草亦救不得，盡力賴汶洸所奪。賴文鴻乘勢掩殺，張玉良、況文榜又以寡不敵眾，於是大敗。時杭州城外清兵，如文瑞、繼興，饒廷選各軍，又迭被李秀成所挫。自知不能再戰，盡數退出外城，以圖固守。秀成率軍環攻，城內亦奮力抵禦，連日進攻，依然未下。

　　原來王有齡深得人心，軍士皆樂為死守。秀成極為納悶，乃乘馬帶同軍士，巡視城外西門。只見西門一帶，貼近城垣之處，有許多草棚。秀成乃定一計：於夜裡從西進攻，先縱火焚燒草棚，以驚城內軍心。是時為十一月二十七日夜後，月色無光，秀成先以猛力攻東南兩門。王有齡與饒廷選亦悉力抵禦。忽見西門火光沖天，城內人心大亂，以為李秀成已攻進西門了，紛紛逃竄。時值隆冬，火勢復猛，那草棚之火，並連燒民房。王有齡乃囑饒廷選堅守南路，自率兵往西救應。不想軍中慌亂，軍士多已逃亡。李秀成乃用大炮攻陷南門數十丈，率軍一擁而進。時張玉良知杭外城將陷，乃用死命率軍衝來，欲於夜裡乘李秀成不備，僥倖取勝，以解重圍。乃令況文榜在後，自己在前，馳軍突進。不料甫到鳳凰山前，秀成伏軍突出，張玉良措手不及，先已中炮陣亡。原來李秀成知張玉良人最耐戰，料他必擾攻自己之後，故是夜先派兵二千人，自湖海寺以至鳳凰山一帶，當著張玉良來路，準備伏兵。故張玉良到時，果然中炮。可憐張玉良久經戰陣，積功已至提督，是夜乃死於鳳凰山下。所部尚存五千餘人，或死或降或散，一時俱盡。況文榜身亦被傷，軍士已折傷大半，乃引兵走回安徽。自張玉良歿後，況文榜又去，李秀成知王有齡所恃在張、況二軍，至此更無後顧，先踞了杭州外城。所有清兵除投降死傷之外，已退入內城把守。秀成即下令安撫外城居民，西門被火之家，亦周恤以款項﹔一面計算進攻內城。

　　是時外城既陷，凡內城居民，有親眷居於外城的，皆不知安危如何，故人心極為慌亂。王有齡不勝憤懑。及聽得張玉良戰死，況文榜亦因傷引退，自知外援已絕，更難保守，乃欲通函李秀成，請其勿殺居民﹔任彼進城，以保百姓，然後。自盡，免至塗炭生靈。惟此議先為將軍瑞昌所反對。他幕友又道：「若致書李秀成，究作何等稱呼？若稱之為逆，殊非通問之禮﹔若尊稱之，人將參劾我公矣。」王有齡聽罷默然不語，惟立心以守自誓。是時杭州內城糧食亦盡，將軍瑞昌一籌莫展，只有王有齡死命撐持。惟城中已被李秀成圍得鐵桶相似，無可輸運。王有齡自知不濟，乃向左右哭道：「今外援既絕，兵士又有饑色，此城不久即破。吾負國家，並害百姓矣！」說罷大哭而入。時秀成困住杭城，見王有齡極得人心，又如此忠勇，心中不勝敬服，故不忍加害。乃寫書夾定箭枝上，射入城中，待清兵拾得，送與王有齡﹔並分寫數十通，射與城中軍民共看。書道：

　　太平天國忠王函達巡撫王公麾下，並將校軍民人等知悉：爾奉爾主之命，固守城池﹔吾奉吾主之命，到茲攻取。各為其主，此攻彼守，固應如是。然攻破在即矣，吾仍不欲極其力者，以爾外援既絕，內糧亦竭，不患此城不破！惟憐巡撫王公平日得人，且忠勇不貳，臨危不變，吾甚愛之。為此之故，欲彼此協商，共保生靈，仰體我天王仁慈本意。爾如撤去守衛，讓吾進城，斷不加以殺戮：欲歸鄉者，准給船只，如有資財，准其攜去﹔如乏資斧，吾當給之，送至上海為止。滿人據吾華夏中國，雖非正理，亦有數焉！吾實無仇視之心。顧各扶一君，兩不得已，祇以行吾心之所安。現時被獲之滿洲將校，吾概置於營中，優以居處，豐以飲食，固未殺害，亦無苛虐﹔且下令三軍，毋得騷擾，違者依律抵償：其願留營者即致力營中，不願者送其回國。蓋除兩軍對壘之外，吾實不忍妄殺一人。今與爾等約，皆出至誠，祈於明日復我。如其不然，則吾惟於後日盡其取城之力而已！

　　王有齡長歎一聲道：「忠王真豪傑哉！」適將軍瑞昌亦拾得此書，往會王有齡。並道：「想李秀成或知吾將有援兵，彼將要解圍而去，故以此書誘我先降耳！」王有齡道：「援兵究在何處？今日還望保全杭州那？吾與君皆將任失城之罪矣。」瑞昌聞之不悅，即辭回署。王有齡乃略書數言，射出城外，以答秀成。那書道：

　　謹復志王麾下：來書已悉。至哉仁人之言！然吾力誠竭矣，惟吾志勿衰，仍當死守﹔以吾之地位，不能從君所約也。倘不幸吾城真破，望君勿殘殺百姓，並請君先到敝署中，吾將一晤君容，而後就死。以君豪傑，傾慕已久，未識荊州，終以為憾也！

　　浙江巡撫王有齡啟李秀成讀罷來書，已知王有齡並無降意。惟仍守原約，候至後天，始行悉力攻城，以巨炮轟之。先把東南兩城攻陷，秀成乃與諸將率軍一擁而入。原來城內糧械俱盡，先一日提督饒廷選，向王有齡問防守之計，王有齡惟掩面而哭，已無法可施，至是乃被李秀成把城池攻下。秀成立先傳令：囑軍士不得妄殺一人！即帶領數十騎，直奔撫衙，要與王有齡相會。左右皆止之曰：「設撫衙或有伏兵，王爺危矣！切勿輕身而往。」秀成笑道，「彼方欲求我勿殺百姓，焉敢害我，致激我軍心。且時非對戰，安有挾詐害人之王有齡乎？彼既約吾相見，吾不可不往。」遂不聽左右之言，自領數十騎直奔撫院衙門。時王有齡正在後堂。自聽得城垣已陷，敵軍已進，已整飭衣冠，準備自盡。當李秀成到時，直進大堂，不見王有齡，乃令左右大呼：「忠王李秀成已到！」早有衙役通報裡面。王有齡乃立即出堂，與李秀成相見。王有齡猶從容言曰：「君即忠王乎！相見恨晚。所惜者，二人面交之日，即王某逝世之日也。」李秀成聽了，正說得一聲景仰已久，方欲慰藉數言，王有齡已不得置詞，即轉進裡面。李秀成不知其意，猶在大堂等候，忽衙役傳出：則王有齡已自縊畢命矣！遺下一函，寥寥數語：只求秀成勿殺百姓。李秀成不勝歎息，揮淚不已。即令撫署舊日衙役，善視王有齡屍首，傳語慰告王有齡家小，不要悲傷。並道：「王大人已死得其所，盡忠報國。當為運柩回歸，一切吾能保護之也。」遂出資千元，盛備棺槨，以大清巡撫之禮，殮王有齡屍首。管教：孤城失陷，忠臣惟捨命報君恩﹔兩國相爭，名將竟傾心存友道。

　　要知王有齡死後如何？且所下回分解。
