
			　　話說胡林翼，以數路之眾合攻武昌南門，乘晏仲武退去守兵時光，即撲進去，忽然城垣陷了百餘丈，清兵多被死傷。原來晏仲武知不能守，在城垣下埋伏藥線，當清兵攻城時，藥線發炸，瓦石飛騰，清兵被炸屍首不完，血肉橫飛，真是一場慘禍。李孟群督兵先進，亦受重傷，左臂被及，面上被藥氣熏灼，宛如黑面瘟神，登時跌落馬下。胡林翼立令軍士將李孟群救起，先今回營養病。眼見兵士死去二千餘人，林翼不覺大怒，即率兵齊進。清兵更乘機縱火，燒得漫天通紅，大兵在城內的，互相衝突。馮文炳受重傷而死﹔晏仲武走至北門時，正遇洪春魁，先問譚紹洸何在？晏仲武道：「吾已請他先逃矣！今清兵已紛擁入城，速逃可也。」乃以洪春魁在前，晏仲武在後，向北門殺出。忽然舒保一軍大至，已攻破西門，欲捉洪春魁，乃隨後追來。時太平人馬軍心大亂，唯各自逃竄。晏仲武不敢戀戰，只催令先出北門，忽被舒保所部衝做兩段。那是洪春魁已出北門去了。卻因譚紹洸一軍在外，尚餘清提督江忠議相持，故洪春魁得乘間而出。那晏仲武被舒保所截，不能出矣，乃策馬轉奔東門。是時城內四面皆是清兵，所有太平人馬，除已先逃出者外，或死或傷，幸平日多與居民相得，故有改裝匿在民居者。時胡林翼亦已進城。一面分兵救火，一面分軍搜捕太平敗兵，餘俱陸續進城，故清兵更眾。晏仲武正在奔至東門，又遇羅信南一軍。時晏仲武只存親兵數十人，正無路可脫，舒保又躡追至，晏仲武奮力殺退羅信南，看看已近東門，那易良虎一軍又至。晏仲武仰天歎道：「吾不能生矣。死不足惜，如國家未定何？」言已拔劍自刎而死。自是武昌城內已無太平將官，胡林翼乃下令止殺，並救滅餘火。一面報知官文，已克武昌，並會同奏捷，不在話下。

　　且說譚紹洸自逃出武昌，即與秦日綱、洪春魁同奔安慶，途中正遇韋志俊回來，乃相約共奔安慶。洪春魁道：「若全走安慶，恐湖北全境皆失矣。不如就近擇地自守，然後報知忠王，再作區處。」潭紹洸以為然，乃令秦日綱暫住金湖﹔而與洪春魁共奔興國州，就近與義勇隊聯合。乃使韋志俊往潛山，以武昌失守情況，報知李秀成。

　　時李秀成接得武昌急報，正自煩惱，忽見韋志俊奔到。李秀成急問武昌近狀？韋志俊乃將武昌如何失守，晏仲武、馮文炳如何陣死，及自己如何往撫義勇隊，救之不及，從頭至尾，說了一遍。李秀成聽了，乃謂陳玉成道：「吾知九江被陷之後，武昌必難久守，但不料其亡之速耳。失一武昌，無關大局。然使清兵得一根據，以臨安慶，則後患正長也。」言罷不勝太息。又道：「晏仲武以義勇出身，來助我國，可謂鞠躬盡瘁。其人得人心，嫻軍略，以之助守武昌，已用違其長。唯慕王必倚之為助，故屈置之，實可惜也。」乃表告金陵，厚恤晏仲武，以為各義隊勸。又以馮文炳為馮雲山之子，足智多謀，父子同死國難，即以南王之爵追賞之。又請開韋志俊之罪，以韋昌輝自殺東王，於其子何罪，宜即開復，以鼓勵勛臣子孫﹔且韋昌輝雖有罪，但前功不可沒，宜候韋志俊立功後，令其承襲北王之爵。洪秀全皆從之。唯洪仁達於開復韋志俊一事，頗多謗語。秀成乃不敢令韋志俊入天京面君，先留在營中效力﹔即一面與陳玉成商議出兵。陳玉成道：「吾等奔走馳驅，皆在東南半壁，此最失算也。弟欲引大軍北向，而由君主持東南各事，君意若何？」李秀成道：「此策極佳。但行情疊次挫敗而後，實非其時也。足下雖威震遠近，然若欲北伐，非以全力不能，鳳翔前車，可為殷鑒。今求一大捷，穩住人心，以壯天王之膽，然後以大軍北行。料敵人在東北之兵力，亦將以半還北路，而東南敵勢亦輕，是江、皖之間，亦可以無大敵。所憂者，安、福二王，淫威用事，天王又不能制之。設吾等遠行，或將出大事耳。」說罷不覺流涕。韋志俊揚臂道：「國家內政、軍令，寄於英、忠二王，何不回朝，先清君側？否則養癰為患，非國家之福也。」李秀成道：「自東、北兩王交哄，國勢衰微至今，固不宜妄舉。且安、福二王，非他人，乃天王之兄也。天王篤於兄弟之情，安容吾等此舉乎！」陳玉成道：「此事不必再提，且商議目前之事，不知忠王欲先求一大捷，當注意何處？」李秀成道：「湖北清兵，其勢方銳，急未可圖﹔目下唯有先固安慶根本，則當與曾國藩一戰耳。今皖、鄂二省，留兄坐鎮﹔吾即舉行南下，揚言欲爭九江，以求戰於曾國藩。若得一勝，則李世賢、黃文金兩軍皆復元氣，吾即回軍，以清皖省敵軍，然後北上，君以為何如？」陳玉成鼓掌稱善。李秀成乃部署人馬：以賴文鴻為先鋒，古隆賢、陳坤書為副將，帶同部將部永寬、陳贊明、黃子隆、蔡元龍、汪安均、汪大成等，及補王莫仕葵，首王范汝曾，共大軍六萬餘人，由潛山而下。先傳令安慶守將陳得才、張朝爵，準備舟揖渡河﹔又飛令堵王黃文金，由江西接應，以防半渡被擊。一路旌旗蔽野，槍械如林，浩浩蕩蕩，聲言欲奪九江，望南而下。

　　早有消息報人曾國藩軍中。國藩即與諸將計議道：「吾正欲進規安慶，今李秀成以大兵先爭九江，是先發制人之計耳。吾料李秀成未能一刻忘九江也！將以何策御之？」彭玉麟道：「九江城未復，恐難固守﹔不如候其半渡之時，於半江擊之，則江西無事矣。」楊載福道：「敵人渡江，必分軍而渡﹔吾將於何處御之，尚在難定。今秀成此來，志在必勝。且軍勢浩大，若與交兵，勝負難決。不如飛文湖北，請官、胡二人調鮑超一軍，逕入秀成之後，若幸而得勝，即不渡江，而秀成已退矣。」曾國藩道：「二公之言，亦有見地，但所籌只在未戰之前。設李秀成竟能渡江與我決戰，又將奈何？」部將周鳳山道：「兵來將當，水來土掩，九江雖無險阻，未嘗不可一戰。秀成遠來疲憊，亦易與耳！今當分為十數路，使之接應不暇。而以大軍為後斷，若得數十路中勝負俱半，即以大軍乘之，亦將全勝矣。」曾國藩乃從其計。一面飛文湖北，請胡林翼調鮑超，以要斷秀成之後﹔卻令彭玉麟盡統水師，以阻秀成渡江﹔再令部將楊載福轉統陸軍，並部將周鳳山、周天培、張運蘭、吳坤修、江忠泗，各統兵三千人，分屯九江以備交戰﹔自己卻與劉崇佑、劉連捷、蕭啟江、普承堯等，盡統大軍，由湖口相機而進﹔又令甫康知府沈藻楨，分兵出瑞昌界，為九江後援。

　　分撥已定，李秀成知曾國藩重防九江，大喜道：「吾今番必得成功矣！」乃急令陳玉成，故作南下之勢，以防鮑超東來，且兼顧安慶。時太平大將雷煥、張祖元，方由南昌駐軍饒州，秀成即派飛馬傳報黃文金，檄令雷煥、張祖元之眾，沿南康失握九江下游。部將汪安均道：「忠王非趨九江，而必令雷煥、張祖元，獨赴九江何也！」秀成道：「正以此堅曾國藩之心，以為吾必赴九江耳。」說罷又令蘇招生、陸順德以水師壓湖口，以阻彭玉麟。遂領大軍，風馳電卷而下，沿望江夏，直渡彭澤。所有船只，都是陳得才、張朝爵準備在先，故安然而渡。彭玉麟的上游水師，皆為蘇招生、陸順德所壓。時曾國藩聽得彭澤告警，乃驚道：「李秀成揚言欲攻九江，今非攻九江也！吾中計矣。」便欲移兵而東。忽報黃文金引兵來攻湖口，同時九江各地又報雷煥、張祖元，引兵大至。曾國藩情知中計，但此時已不能移兵。乃督令諸將，奮力戰退黃文金﹔同時九江諸將，亦將太平將雷煥、張祖元兩路人馬殺退。不料兩地交戰間，李秀成大隊已渡過彭澤。曾國藩此時不敢東進，亦不能退，乃將九江人馬留周大培守九江，餘外盡移至湖口，以圖應敵，一面令彭玉麟引水師泊於江岸，以防太平水軍。而號令各路陸軍，與秀成交戰。以楊載福為前部，而以張運蘭、吳坤修、江忠泗、周鳳山分為四路，自與諸將為中軍。部將劉宗佑道：「敵人雖重屯兵於彭澤，然安知不再調人馬，另取九江。設九江有警，周天培一人，必守九江不住也。」曾國藩道：「吾本欲鮑超一軍，急襲秀成後路，今秀成已經渡江，吾料鮑超亦趨九江矣。」正說間，探馬飛報太平將英王陳玉成，現會合稔黨苗沛霖，又得大兵數萬，已離潛山，直下宿松，要與鮑超決戰。今鮑超現駐宿松一帶，若一經離開，恐陳玉成將復進湖北，故鮑超不能來矣。

　　曾國藩聽得覺少了鮑超一軍，九江更危，乃問部將誰肯助守九江？趙景賢道：「某昔蒙李秀成不殺，得縱回本國，仍得效力於麾下﹔某曾說過，此後不復與秀成交鋒以報之。今大敵當前，願諸公立功沙場，某願以本部前往助九江，望大帥原諒。」曾國藩聽罷許之。原來趙景賢自得李秀成省釋之後，以不復與李秀成交鋒一語，頗為當道不喜。特以其有用，故仍留之，因此迭著戰功，仍屈為道員。至是乃派守九江一地。

　　是時李秀成已知曾國藩，檄調九江各路前來助戰，即令黃文金兼統雷煥、張祖元之眾，往躡九江，乘間回截湖口﹔一面進兵與曾國藩交戰。仍令賴文鴻為先鋒，獨擋楊載福﹔卻令古隆賢、陳坤書、莫仕葵、范汝曾分當各路清兵，自與諸將與攻曾國藩。並下令道：「若前軍足敵曾國藩各路，吾自破曾國藩必矣。」復令部將部永寬、陳贊明為各路援應。分撥以定，以明日五鼓造飯，平明進兵。

　　時曾國藩久知李秀成用兵，算無遺策，自知不敵。先把困難情形，報知家鄉。原來曾國藩性情固執，在營中無論如何多事，每日必寫家書，或某日不暇，則下日補之，習以為常。此時所寄之函：已有安危不知，性命不計之語，蓋已自知必敗。當下號令三軍，準備迎敵。部將劉連捷道：「吾軍勢力不弱於李秀成，近見大帥憂形於色，何也？」曾國藩道：「古人說得好，一子錯，全盤皆亂。李秀成揚言欲爭九江，吾據探報即信之。至今吾方重顧上流，而秀成已安穩渡江。軍心氣沮，欲勝難矣。然兵法云：『置諸死地而後生』，務望諸君奮力可矣。」正說話間，已報李秀成兵馬大至：賴文鴻、古隆賢、陳坤書、莫仕葵、范汝曾，相繼並進，皆望曾軍擊來。曾國藩即檄諸軍速進：於是楊載福、張運蘭、吳坤修、江忠泗、周鳳山等，疾忙分頭抵禦。不意秀成養精蓄銳，三軍無不奮勇，曾軍如何抵當？時清將楊載福，正與賴文鴻鏖戰﹔後面周鳳山、吳坤修等四路亦一齊向前。李秀成即今古隆賢、陳坤書等，分四路而出戰。時已近辰牌，秀成忽令退兵。楊載福恐其中有詐，已不敢逕追。秀成見誘之不動，乃令前軍直退，遂即轉攻曾國藩大營。而自己反與諸將，合擊曾軍前部。清兵見李秀成旗號，心上早吃一驚，楊載福獨戰李秀成，秀成乃將本部分而為二：夾擊楊載福。而以部永寬、蔡元隆、黃子隆、汪安均分敵周鳳山、張運蘭、吳坤修、江忠泗等兩軍，喊殺連天。秀成下令道：「彼一路若亂，則諸路俱亂矣！」乃複分部將汪大成夾攻江忠泗。江軍受斜裡一擊，隊伍俱亂﹔汪大成復引健卒五百人，直搗江軍。並傳令軍中：「如吾紅旗一舉，即齊向敵人主將擊射。」於是五百健卒，一齊發槍，江忠泗身被數十彈子，登時斃命。汪大成復以第二隊繼進。時江忠泗既亡，全部皆不敢戀戰，互相逃竄。汪大成、汪安均乃合擊江軍，斬首千餘，傷者不計其數。時近午牌，江忠泗既死，汪大成、汪安均在既破江軍之後，乘勢合擊周鳳山、張運蘭、吳坤修等，太平將部永寬，更下令道：「汪公部下已斬將立功，諸君不宜落後也！」軍士得令，更為奮勇，直攻周鳳山。

　　那時周鳳山方竭力抵禦，忽報到江軍全數覆沒，周鳳山大驚，部下人人膽落。復見張運蘭、吳坤修兩軍，都已敗下，不能立足。誰想太平將汪大成、汪安均，已分道搶來，合同郜永寬，分三路把周軍圍定，彈子如雨點子而下，周兵死傷更眾。周鳳山親自擂鼓，正待殺出重圍，右腕上早著了一顆彈子，痛不可忍，鼓聲頓息。兵士只道主將已亡，一時嘩亂。郜永寬乘勢壓之，周軍左隊兩營，皆逃不及，已倒槍投降。郜永寬乃盡繳降兵槍械，移諸後軍﹔然後悉心進逼，把周鳳山困在核心，不能得脫。太平將汪大成、汪安均，又都逼進。周軍部下五千人，此時只存二千人左右。正自危急，突見汪大成後軍自亂，只見一隊人馬衝過太平兵殺入，乃吳坤修兵也！周鳳山遂乘勢殺出，並問道：「足下何以至此？」吳坤修道：「吾與張運蘭二軍，已為蔡元隆所截，首尾不能相顧。且聞張運蘭亦敗走矣，吾軍被壓，不能退後。聞足下被困，特來相救。」於是周鳳山，親自當先，令吳坤修在後，奮力殺出。

　　不意太平人馬，各路齊到。前有汪大成、汪安均，後有郜永寬，一齊夾擊。蔡元隆以既退張運蘭之後，又再復夾攻殺來。周鳳山被四面受敵，料知不能前進，乃與吳坤修約兵退後，轉望東而逃。只顧前走，不顧後追，合力殺退郜永寬，此時部下只存千人左右，吳坤修部下所存更不及千人，乃合而為一，望東而奔。忽見前路喊聲又起：原來楊載福一軍，已為李秀成所敗，楊載福易服雜在軍中逃走，其餘軍士，皆東奔西竄。周鳳山、吳坤修，欲趕上相救，只是後路太平將郜永寬、汪大成、汪安均、黃子隆等四路，已卷地而來。周鳳山、吳坤修，又不能屯駐，乃與楊載福敗兵同逃。此時隊伍全亂，所逃亦無一定方向，唯見路則奔，復被李秀成率諸將大殺一陣，楊載福、周鳳山、吳坤修，三人合計所存二千人馬，落荒而逃。汪安均力請與諸將同追楊載福等，李秀成道：「吾志不在捕一無名小將，而志在捉曾國藩耳。」乃立令諸將會合：仍令賴文鴻為先鋒，直搗曾國藩。

　　是時曾國藩聽得前軍已自失利，乃盡提本部下大兵與諸將所部，前來接應。忽探馬報到：太平將士賴文鴻、古隆賢、陳坤書、莫仕葵、范汝曾共五路人馬，每路約四五千人，已亦齊攻到。曾國藩大驚道：「賴文鴻乃秀成先鋒，今已到此，豈吾前軍皆已敗績乎？事已如此，只有號令諸將，準備迎敵。」忽又報到：先鋒楊載福、周鳳山、吳坤修、江忠泗、張運蘭俱已潰敗矣！曾國藩謂左右道：「五路人馬不為弱少，何敗之速耶？」此時正不知所措。忽見張運蘭奔到，部下只存約千人，多是焦頭爛額。見了曾國藩氣喘言道：「前軍各路，已盡為秀成人馬所破矣！江忠泗且陣亡去也。」曾國藩急問楊載福、周鳳山、吳坤修何往？張運蘭道：「眼見周、吳二軍被壓，與未將首尾不能相顧，現不知何往？」曾國藩搖首歎息。忽聽得號角喧天，喊聲震地，賴文鴻等五路一齊擁至。國藩急教迎敵。不想軍士，皆如驚弓之鳥，一聞號令，唯有勉強接戰。賴文鴻乘勝之威，人人奮勇，如何抵敵！陳坤書更下令道：「吾等先與敵人前軍接戰，未能取勝﹔今反他人立了頭功，吾等有何面目！今唯有竭力以搏一勝耳。」乃領兵一馬當先。古隆賢、范汝曾、莫仕葵亦同時繼進。曾國藩令劉崇佑、劉連捷、蕭啟江、普承堯分敵四路，而以中軍副將周天孚，獨當賴文鴻，自己亦率人馬為各路聲援。唯賴文鴻在秀成軍中槍法著名，準頭命中，百無虛發。故周天孚到時，早被賴文鴻窺定，槍聲響處，周天孚早已落馬而死。於是中軍大敵。賴文鴻乘勢猛撲﹒直衝敵陣，如入無人之境。那時劉崇佑、劉連捷、蕭啟江、普承堯各路正與太平人馬相持，忽見周天孚全軍俱潰，無不大驚。曾國藩當調軍來教時，方慮各路俱敗：實因所在戰場不好，誠懼一經同敗，更無退路，故那時極欲奮戰。怎奈周天罕陳亡之後，三軍已自驚懼。忽然李秀成大隊又至，陳書坤、古隆賢等，更為得勢，各軍加倍奮力。劉崇佑、劉連捷、蕭啟江、普承堯各軍立足不住，皆望前而逃。李秀成率大軍擁入混戰。一來太平人馬奮勇﹔二來乘勝之威﹔三來此時兵數已數倍於清軍，如何抵敵？曾國藩先自逃走，諸將亦隨後俱退。秀成號令三軍：一齊追趕，如捉得曾國藩者，賞銀五萬，位列公侯。

　　諸將一聞此令，更為奮勇。賴文鴻率兵當先衝進，直向清軍中來，要尋曾國藩。劉崇佑恐曾國藩有失，急以力擋賴文鴻。無奈賴文鴻提槍猛擊，劉崇佑左腿上早已被傷，只得策馬奔逃，軍士亦紛紛亂竄。敕文鴻更不理會，只令降者免死，即直衝清軍而過。是時漫山遍野，皆是太平兵馬，清兵除降者、死者，唯東奔西撞。秀成率諸將直追。忽見首王范汝曾帶傷而回。秀成即問其故？范汝曾道：「某正追趕蕭啟江，看看趕上，方欲發槍，不意面上先著了一伙流彈，故此先回。」秀成即令回營養傷，自卒大軍前進。突見一隊人馬，秀成問之，乃普承堯敗兵也。因普承堯已帶親兵先逃，放軍中無主，特地投降。秀成令盡繳其軍械，褫下號衣，安置在後。令本部親兵穿著，扮著承堯敗兵，直躡曾國藩而來，中途卻先遇劉連捷。那些扮作普軍的太平人馬，不知秀成志在單捉曾國藩，竟乘勢殺起來，劉連捷一軍也被殺去大半。劉連捷也倉皇奔遁，秀成見之歎息：「吾此計欲捉曾國藩，今卻大題小做矣。」說罷仍督兵奮追。

　　時古隆賢、陳坤書、莫仕葵等，各軍皆如入無人之境，但聞清兵呼天叫地。賴文鴻一軍，更在秀成之後，遠望曾國藩旗號，早已不捨。國藩正人困馬乏，忽見劉崇佑負傷而至，即道：「後路皆是敵軍，吾軍已覆去大半矣，速宜逃走。」說罷，後面喊聲漸近。國藩歎道：「吾今番死矣！」正說話間，卻見周鳳山、吳坤修趕到，只存些少敗殘人馬，護著曾國藩而逃。時曾國藩不暇問及敗兵之事，只顧奔走。周鳳山道：「吾等敗後，已落荒而逃﹔適見後軍又敗，故引殘兵至此。今不特賴文鴻追到，即李秀成大軍亦追近矣！戰力既失，彼來勢更猛，宜早作區處。」曾國藩道：「能逃則逃，否則死之。吾身斷不為辱也！」不料說猶未已，已見前途塵頭大起，忽有一隊人馬擁至，截住去路﹔乃太平大將堵王黃文金也。曾國藩見了，魂飛魄散。前面既有黃文金，後路又有李秀成及諸將卷地面來，此時清兵皆如七斷八續，已毫無次序，曾國藩前後受迫，傳令暫歇於小山之上，自必料死。

　　正在急迫之際，已見張運蘭奔到，即言道：「前後大兵至矣。現彭玉麟方引水師屯於岸邊，大帥速下兵船逃生，否則危矣。」曾國藩聽得，即引敗殘兵馬，望北奔來，隨後劉崇佑、劉連捷、蕭啟江、普承堯亦陸續趕到，乃一同奔走。不多時李秀成大軍掩至，清兵皆如波開浪裂：太平人馬皆大叫休走了曾國藩！曾國藩更驚，不覺把馬鞭墜地，幸左有張運蘭，右有吳坤修保著同逃。曾國藩道：「吾兵至岸邊時，若被秀成掩至，則不知死所矣。」乃教普承堯、蕭啟江與諸部將竭力斷後，然後與吳坤修、張運蘭，同奔兵艦逃走。隨後李秀成、黃文金追到，復大殺一陣，清兵已所存無幾。清軍諸將皆奪路而逃，獨不見了曾國藩。後得降兵相告，知道曾國藩在水師逃命。李秀成見多殺無益，即傳令收軍。計這一場戰事，清兵統領以下將校，死傷數十員，軍士死傷約三萬人，降者萬餘，李秀成大獲全勝，諸將乃請進兵九江。李秀成道：「今日九江，非昔日可比。吾國得之在昔日，固倚為長城，以足以阻清兵來往要路也。今則九江已絕無險要可守。今日攻之，誠如摧枯拆朽。

　　留重兵守之，則徒費兵力﹔否則今日得之，明日即失矣，徒損軍威無補也！」莫仕葵道：「然則今日大勝，又將焉往？」李秀成道：「吾軍以北伐為主，未得逕行吾志者，固由天王專顧東南半壁，亦由敵軍每以兵力困餘也。今曾國藩大敗，湖北諸將可再出安徽矣，故速宜回顧皖省也。」說罷乃令黃文金，仍留江西，以分左宗棠兵力﹔並令雷煥、張祖元之眾，並屬諸黃文金，以厚兵力，然後報捷南京。復引大隊渡江，再回安徽境界而去。

　　且說曾國藩經此大敗，憤不欲生，各路合計不下五萬人，所存不過數千，損兵折將，何以見人？又不知何以奏報？不如索性做一個梗直，報稱全軍覆滅，僅以身免﹔一面報知湖北官文、胡林翼，訴說兵敗情況，求互相設法恢復。徐即以水師及敗殘人馬回駐九江。一面又將兵敗幸兔情況，函報家鄉。原來曾國藩鄉中尚有兩弟：一為曾國演，表字澄侯﹔一為曾國荃，表字沅甫。自從曾國藩從軍，本不欲諸弟出身，故屢勸以在家盡孝。怎奈他的兄弟，皆喜功名，樂戰事，故大不以此說為然。以為自己要盡孝，為兄的便可不必盡孝。故自曾國華、曾國葆相繼出身，曾國潢猶可，惟有曾國荃，卻不能隱耐，每欲得一機會出身治兵，圖個建功立業。恰接得曾國藩函報，知李秀成引大隊渡江，國藩正在危急，乃與其父親商酌，立意出身。其父亦欲其往救國藩，乃立即具稟湖南巡撫駱秉章，在鄉招集鄉兵二千名，直望江西九江而來。自此曾國荃一出，而太平天國又多一勁敵矣。

　　閒語不表，且說曾國藩自經大敗之後，全軍元氣失盡。及走回了九江，仍恐李秀成追至，趙景賢道：「秀成不來也。今日九江本非重要，非彼所必爭﹔彼若來追，吾不難即退彼。徒耗兵力，究所何用呢？」曾國藩以為然。一面再派人回湘募勇，以復元氣﹔一面再催湖北請官文、胡林翼進兵。胡林翼聽得曾國藩幾至全軍覆滅，乃歎道：「近來迭遭大勝，偏遇曾軍有此不幸，殊出意外。今當先挫敵人銳氣，否則再難制止矣。」時李續賓在座，乃進道：「近來秀成全軍南下，破我大兵者，全欲皖省無內顧之憂耳！某願以本部大兵會合各路，由鄂省直趨皖北，東撼金陵，以隔彼之聲勢﹔則安慶勢孤，而諸公亦得從事於安慶矣。」胡林翼道：「公為安慶巡撫，皖省用兵，乃公之責任，吾其贊公行。且更撥一員上將助公，公其勉之。」乃令曾國華領所部五千人，付於李續賓，立行出發，續賓慨然允諾。乃與部將彭友勝、胡廷槐、孫守信、鄒玉堂、杜延光、趙國棟、董容芳、王揆一、何裕、何忠駿等，以及大小將校數十員，大軍三萬餘人，與曾國華號令三軍，伸明隊伍，一路旌旗遍野，槍炮如林，直望安徽進發。

　　是時聲氣振動遠近。那李秀成早知曾國藩敗後，敵軍必猛圖安慶，乃調譚紹洸助守安慶，以壯聲援﹔忽報燕王秦日綱病故，秀成傷感不已！並道：「燕王與天王，共起於貧賤，多立功勞，今遇身故，是誠可惜。」說罷乃令並撤金湖之眾，調洪秦魁回守興國州城。正在商議進兵之際，忽流星馬飛報：清國大將李巡撫續賓，會合諸將，領數萬人馬，要破安省。現由宿松進兵，所經黃梅、太湖、潛山、銅城皆望風披靡﹔現又攻陷石牌，向廬州來也。秀成聽罷，適陳玉成又有文書飛到，亦說李續賓一路人馬，如此這般，速宜合兵破之﹔井言自己引兵東回，要先破李續賓。李秀成至是，乃謂諸將道：「李續賓為羅澤南弟子，自用兵以來，久著能名，軍鋒亦銳。今彼以破竹之勢，不乘機下安慶，反北趨廬郡，其用意欲東渡江寧，以擾我根本，而孤安慶之勢耳。續賓得勝後，胡林翼亦將分軍，以攻安慶矣！吾須先行破之。」部將陳坤書道：「李續賓雖勇，然以英王遇之，力足敵矣。吾懼忠王北行，而安慶危也。」李秀成道：「英王雖足敵李續賓，不過為敵兵前驅：吾懼湖北清兵再至，則英王受制，吾不得不往，續賓一破，安慶即安矣。」說罷將本部分而為二：令古隆賢、陳坤書、莫仕葵、范汝曾各引本部，分屯安慶附近，以壯聲援﹔即與諸將共引人馬二萬五千人，望巢縣而進，以截李續賓東趨之路，一面打聽軍務。

　　原來陳玉成亦由六安回軍，並不直入廬州，反沿廬州上流，直到含山界口，以截李續賓，與李秀成一樣意思。因陳王成不料李秀成人馬到得如此神速，恐進了廬州，湖北清兵復出，必腹背受敵﹔且料李續賓必引兵東指，故不分晝夜走至含山。聽得李秀成大兵已到，遂與商議進兵，並令吳汝孝，帶兵往把舒城要路。吳汝孝道：「前者大軍既經過廬州，而不守廬州，今反令小將回守舒城何也？」陳玉成道：「前因不知忠王兵到，懼無援應﹔又懼清兵由鄂再至，則腹背受敵矣。今李續賓正困廬州，若知將軍已扼舒城，而吾與忠王又據巢含而進，則李續賓必懼掩擊，將捨廬州而求戰地，是吾計成矣。」吳汝孝得令去後，時廬州守將吳定規，一日三次文書，飛來求救﹔少頃李秀成亦有書到：力言各將合兵，各用各計，速截李續賓，廬州之圍自解﹔若徒守廬州，是拙計也。陳玉成道：「所見略同，吾汁亦決矣。」乃傳令進兵，由金牛而進﹔李秀成卻引兵沿白石山而進。

　　那白石山只隔金牛二十餘里，兩軍分道而趨﹔務截李續賓。時續賓正困廬州，唯吳定規竭力死守，以待援應，李續賓更下令道：「吾軍至此，一路沿太湖、潛山、石牌、桐城，勢如砂竹，敵人望風披靡，今獨不能下一廬州，以數萬大兵，為吳定規一人所挫，皆由前則英銳，而今則疲玩耳。諸軍務宜奮力，否則敵人救兵一至，吾兵益受困矣。」曾國華道：「吾軍長驅至此，如強弩之末，難穿魯縞。今深入重地，又經疲戰，適遇敵軍，吾未見其可也！且焉有軍行千里，而敵人不知者乎？吾懼兵將至矣。不如捷報湖北，並請援兵，方為上策。」李續賓聽罷點首。忽探馬飛報：陳玉成已派口王吳汝孝，扼守舒城要道。李續賓聽罷大驚道：「彼扼舒城要道，而阻我援兵來路也﹔然則敵軍已在前矣。」部將鄒玉堂道：「如此，計不如回軍，較為穩著。」李續賓道：「敵兵必至，然後扼要道，以阻我援兵﹔今若退後，反為所乘耳。今不能再攻廬州，亦不能退歸後路，惟有撤廬之圍，引軍直指，故緩行程，以養兵力。若遇敵人，拼與一戰而已。」說罷便離去廬州。時吳定規不知李續賓何故撤兵，也不追趕。

　　且說李續賓離了廬州，約行五十里，正是三河鎮，李續賓傳令紮下大營，打聽得陳玉成已駐軍金牛堡，乃決意先撲陳玉成大營，為先發制人之計。傳令休兵一日，到夜後商議進兵。是夜正大霧迷天，對面不見人。李續賓傳令：五更造飯，黎明出隊。部將趙國棟道：「不如五更進兵，因陳玉成兵眾，聞李秀成兵亦至矣。若與明白交戰，勢必不敵，不如以奇兵破之。料大霧之際，陳玉成必不出兵，我宜擇土人熟知地理者為嚮導，直抄金牛，出其不意以撲陳玉成營寨，必獲全勝。」說罷各部將在座者，一齊鼓掌，皆主五更出隊。李續賓被拗不過，且覺其言有理，乃依計而行。傳令各營：三更造飯，五更進兵，密派土人四五十名作嚮導，乘大霧而進。到時，李續賓令三軍：人銜枚，馬勒口，不想玉成亦因霧重，懼為李續賓所劫，乃謂諸軍道：「我今日兵駐金牛，已為敵人所知。今夜大霧，須防劫掠。」乃傳令大軍起程，欲奪三河鎮。因那時陳玉成，只探得李續賓已離廬州，尚不知李續賓已到三河鎮也。不料陳玉成人馬起行時，與李軍兩不相遇﹔皖北一帶，又是陳玉成走慣的，故深悉地理，將近天明時，陳玉成人馬已過三河，反抄在李續賓之後，及濃霧散後，陳玉成已過了三河後面。

　　那李續賓所用嚮導，仍不識地理，竟為霧誤﹔左轉右折，所行總離三河不遠。當陳王成到了三河，忽見前軍報稱：所過見其無數壁壘，煙灶尚新。陳玉成道：「李續賓曾駐兵於此。核其蹤跡，是東去矣。當從後截擊之。」乃令以後軍為前軍，親率小兒隊為前隊，卷地追回。追至金牛洞，約離李軍後路七八里，即發炮攻擊。李續賓知道陳玉成一軍已折在後路，急今回軍激戰。李軍不知陳玉成誤折在後，以為預先埋伏，無不驚心落膽，諸部將亦各有懼色。李續賓奮然道：「兵法雲『置之死地而後生，，是在諸君奮力否耳？」諸將聞得一齊奮進。惟陳玉成憤於二郎河之敗，欲雪前恥，亦鼓勵三軍，人人猛勇。兩軍正在惡戰間，時李秀成正沿白石山而進，約離三河八里，聽得炮聲震動，知道兩軍已經交戰，乃揮軍趕上接應。時陳玉成見秀成人馬已到，軍心更壯，並力攻擊清兵陣腳，不一時清兵陣腳早已移動。李續賓全軍隊伍已亂，陳玉成乘勢督兵猛撲而進。令軍士大呼道：「李續賓快來納命。」管教：三雄會戰，頓教名將隕廬江﹔重壁鏖兵，又見忠王破桐縣。

　　要知李續賓性命如何？且聽下回分解。
