
			　　話說勝保一軍，被陳玉成用計：令軍士拋擲財物，致令清軍爭時忘戰，以致大敗。陳玉成即令左右兩軍齊進，自率本部大軍，直衝清營，要捉勝保。時勝保見軍士爭取財物，禁止不住。又見陳玉成軍士進如潮湧，陳玉成居中，蒙得恩居左，林紹章居右，三路一字兒追趕。萬槍齊發，來勢十分兇猛。即傳令：「諸將雖敗，亦要力御追兵﹔若只顧逃走，不知敵軍追至何時，反要片甲不回，性命難保也。」諸將聞言，便振聲一呼，於是李若珠、舒保、阿勒、恩布四將，也鼓勵三軍，分頭抵禦。太平軍見清軍忽然回戰，以為清兵有了救兵，軍心稍卻。不想李若珠、舒保正在抵禦來兵，突見陳玉成一支人馬，直衝入清營中軍，當者披靡。又聽敵軍揚言道：「勝保已被困矣！降者免死。」清兵聽得，各自慌亂。李若珠、舒保聞主將勝保被困，不知是真是假，急回軍救護，隊伍一時慌亂。太平將林紹章、蒙得恩乘勢猛擊，清兵更分頭亂竄。陳玉成軍中槍炮齊發，清兵死傷更眾：但見屍橫山野，血漬荒原。陳玉成率兵踐屍而過，仍不住追擊。李若珠、舒保、保著勝保奪路而逃，回望後面，喊殺連天，也不及回顧。少時阿勒、恩布二人，亦領敗殘人馬趕到，謂敵軍勢大難以抵禦，須從速逃走。勝保方仰天而歎。徐見後路喊聲又近，陳玉成人馬，又漸漸逼至。勝保此時唯與諸將沒命奔走，被陳玉成追殺三十餘里，方始回軍。陳玉成大獲全勝，仍暫屯八斗嶺，大賞三軍。一面令三軍將兩軍死亡者掘土掩之﹔一面向金陵報捷。

　　時勝保既敗，見陳玉成人馬退去已遠，方始心安。計點攸殘兵士：合各路只存萬餘人，其餘或死或傷或降或逃，已折去二萬有餘，將校死傷數十人。勝保乃歎道：「勇如林鳳翔，吾尚破之。偏屢與四眼狗交戰，未嘗一勝，豈天不欲吾與洪黨戰乎？何不幸至此！今二停人馬折去兩停，挫動銳氣，復損失諸公虎威，皆吾之過也。」即入奏報告大敗情形，將李若珠、舒保兩路分隸欽差和春部下，而以本部及阿勒、恩布兩路軍馬，引向淮南，招集逃亡，再圖恢復，復行奏請降去欽差大臣之職。

　　時清廷咸豐帝頗能用將，唯降旨慰諭勝保，復留為欽差大臣。著以整軍再戰。然自勝保敗後，當時人士乃起一種謠言道：勝保音似兔，陳玉成名「四眼狗」，兔非狗敵，故必敗。這等語，至今依然傳誦。這都是閒話，不必細表。

　　單說洪秀全在金陵，自李秀成復取武昌﹔今陳玉成又大破勝保，自此江楚局面聲勢復振。視譚紹洸失守武昌，乃黃文金被困浦口，向榮屢撼金陵之時已自不同。怎奈和春、張國梁二人仍屢攻金陵不已。正自憂悶，恰李秀成至，洪秀全大喜，即把金陵情形，向秀成細述一遍。並道：「得卿如此，朕無憂矣。」秀成先述報江楚情形，又道陳玉成軍鋒極銳，但已疲戰矣。強而用之，如強弩之末，難穿魯縞，宜令暫行留皖休養。秀全復向秀成問以防守金陵政策。秀成道：「和春本非將材，唯所部多向榮舊部，久經戰陣，故其兵尚可用耳。張國梁屢敗不懼，精悍好鬥，與和春共事一方，亦足鼓和春之氣。若能以勁力制和春，和春一敗，張國梁勢孤，破之至易。彼二人本以揚州為根據，今德興阿力圍揚州，實為根據計也。吾已令驍將李昭壽領銳卒繞道先趨揚州，以卻德興阿。若德興阿一退，和、張二人俱腹背受敵，吾再以兵力懾其前，彼不退何待？是金陵之圍自解矣！」洪秀全道：「吾甚憂江南大局，惟卿足以解吾意耳。」秀成又道：「但退和春、張國梁，本是不難。恐退而復至，是吾等亦疲於奔命。查六合力金陵與揚州往來要道，上抗天長，下撼江浦，彼若出攻金陵，瞬息即至。今六合久為敵人所據，屢攻不下，使和春、張國梁隨時得六合為根本，以擾金陵，實吾之大害。今當先破六合，使彼失其依據，則彼自易退矣。」洪秀全以為然。秀成乃部署所部人馬，揚言單攻和春。

　　時李昭壽一軍亦已馳到揚州，在城外駐紮，與劉官芳互為犄角，屢挫德興阿一軍。以致德興阿立腳不住，引軍奔回興化，揚州之圍遂解。那和春聽得德興阿已退，料太平將李昭壽必取建瓴之勢，從揚州而下。又聞李秀成一軍將到，心中益懼。料此次窺取金陵不得，且恐腹背受敵，為害更深，便先自引軍回駐天長，江浦之圍亦解。只有張國梁一路，恐六合不能久守，欲為六合聲援，仍未退兵。李秀成謂諸將道：「國梁蠢悍，竟敢不退，吾有法以處之矣！」乃令賴漢英一軍，與張國梁相持，以牽制之。令羅大綱分撥部雲官一路，助賴漢英聲勢：上遏張國梁，使不能在援六合﹔再令羅大綱會攻六合一城﹔復調李昭壽回軍，與賴文鴻各為一路，分攻六合，秀成乃居中指揮。左右皆疑道：「六合一縣城耳，即欲破之，胡費如此兵力？李秀成道：「非爾等所知也！六合城小堅固，守將溫紹原極為英雄，部下亦多能戰之人，守禦甚為得力。回思數年以來，六合一城，屢得屢失，然每攻下此城，皆在溫紹原既離之後，可知此人精於守禦，非以勁力致之不可也！」左右皆服其論。於是太平兵馬，環集六合攻城。

　　且說清提督溫紹原，自奉命鎮守六合，與部將李守誠、羅玉斌、海從龍、夏定邦、王家乾等，前後六年間，共守了六合數次。若溫紹原往攻別處，六合即為洪秀全所得﹔若溫紹原在六合鎮守，即經洪秀全命將調兵，屢次攻擊，皆為溫紹原所卻。以故溫紹原英勇之譽，附近婦孺。無不知名。當溫紹原最後回守六合時，察度地勢，修繕城垣，於城垣內增築輔牆，較城垣略低些，以便駐兵守禦，使能向外攻敵，而敵人不能攻及守兵。所部八千人，以一半屯城外，互為救應：如敵軍在遠，由城垣外守兵擊之﹔敵軍若近，由城垣內守兵擊之。或內外夾攻，相機發令。復在城外增築炮壘，分駐炮隊，以為助力。大凡炮壘，其炮位必然向外。惟溫紹原所築炮壘，無論向內、向外，皆有炮位，不幸城垣已陷，倘炮壘未毀，仍須攻戰，大有城亡與亡之勢﹔又於城垣外掘有深坑，以防敵人偷掘地道，並防埋藥焚炬。種種設備，十分完密。且溫紹原平日，優待部將，皆稱兄弟，示以親厚，以期得力。若軍士被傷，必親自慰問﹔即軍士遇有疾病，亦給資調理，以是極得軍心。所以將校士卒，無一不為溫紹原願效死力。自再守六合以後，知六合為洪秀全所必爭，每日必親自巡視四門各營。又恐士卒勞苦，將所部千人，分為兩班﹔十日為期，屆期瓜代。及聽得李秀成將攻六合，乃鼓勵將校軍士道：「李秀成在敵軍中最為勇悍。今合兵來爭，非尋常敵兵可比。諸君各宜努力。金錢獎敘，某不願獨私，此諸君所知也。今和春既退，張國梁又被牽制，是六合之勢已孤，惟不可因此即生畏懼。吾與諸君受國厚恩，兼承重任，吾早以死自誓。一息尚存，斷不少懈。吾不負諸君，想諸君必不負吾也。若彼此同心，共行奮力，彼李秀成豈能正視此城！故城之存亡，盡在諸君奮力與否耳！諸君如能用命，固在今日﹔如其不能，請各自離去，慎勿中途貽誤大事。即諸君散盡，吾惟獨坐孤城，以死報國耳！斷不忍遽去也。」說罷放聲大哭，三軍無不感動。皆大呼願從軍令，以效死力。於是溫紹原先行圍聚糧草，以壯軍心﹔伸明號令，整肅旌旗，準備守備。

　　早有消息報到李秀成那裡。秀成以溫紹原守禦完密，極為焦慮，乃令軍中盡購攻城之具，無一不備。以便隨時可以應手。正欲商議進攻，適李昭壽帶兵到。李秀成謂昭壽道：「吾知君衝鋒陷陣，最為驍勇，此任非君不能當也。君可領精兵為前隊，溫紹原非尋常可比，可冒死撼之。六合一下，即江南之大患已去，君此功不小也。」李昭壽慨然領諾。秀成又喚賴文鴻道：「君有神槍手飛將軍之名，百發百中！可領本部自為一隊。某料溫紹原必臨城督兵。君領兵休便近城，可望城上有紅頂花翎青，先發槍擊之，若擊得溫紹原，則六合不下而下矣！」賴文鴻領命而去。李秀成即與羅大綱督兵繼進：各路鼓噪而前，且攻且進。不意六合城中，全無動靜。

　　李昭壽方領兵先行。賴文鴻亦依秀成所囑，用望遠鏡窺定城上，次第發槍，皆不能擊中要害。因溫紹原早知秀成軍中，有一賴文鴻槍法精利，懼為所擊，先在城上築定堅厚短牆，凡將弁俱立在垣內督兵，以避槍擊。故賴文鴻仍不濟事。忽然六合城上號炮一響，槍聲齊發，秀成軍士大受損傷。李昭壽背上先中一彈子，昭壽大怒，不特不退，反欲奮力，以報一彈之仇。惟秀成知此次攻城，必不能得手，徒損將士，只得傳令收軍。賴文鴻人帳稟道：「溫紹原守禦極嚴，可仿做呂公車攻之。」秀成此時亦未有奇策，乃依文鴻之言，將人馬分四路環守，以決六合通運之路。然後召工役萬人，不分晝夜趕做呂公車。

　　惟溫紹原見秀成連日不出，即謂諸將道：「秀成雖敗，仍未大傷，何以不進？必有異謀。」乃令城外軍士增固長壘，準備火器，以防衝突。約數日後，秀成軍果至。以呂公車為前部：車中軍士各執長槍，俾向外攻擊﹔復以炮隊為第二路，諸軍隨後而進。令攜帶火藥，從備行近城時，焚炸城垣。不想溫紹原從城垣上窺視，乃謂右左道：「秀成所用乃呂公車也！若以槍擊之，必不中要害﹔可待其近時，以火焚之。」傳令既畢，秀成軍士已至。惟溫紹原軍中絕無動靜，遠地但見城外長壘，已經增高﹔壘外復鎮以亂石，以圖堅固。秀成仍令前隊呂公車護軍而前。先令車中軍士，發槍試敵，乃六合城內外全不答應。清兵只伏在內垣，外壘之間亦不見一人。李秀成再令炮隊發炮，以攻長城外壘。奈長壘之外，溫紹原早布以鐵網，外即是橫濠，故彈子俱落在濠中。秀成大怒，惟令三軍冒險而進。忽然城內號炮又響，城內炮壘先以炮還擊。秀成中軍及呂公車行近時，清兵紛紛對付火器。那呂公車本是木質，最易著火，故秀成不特不能攻進城垣，反致挫敗，折了好些人馬。秀成沒奈何，又惟有傳令收軍。秀成乃復令羅大綱領軍，巡視要道，以斷六合交通。一面以兵力圍定六合。沉思默想，自籌良法。猛然省起一事：急令人查探六合城濠。

　　溫紹原欲濠運利便，正深挖濠底。秀成急令購置小艇，艇上支以薄鐵，並裹以棉花，以御彈子﹔置軍火於艇中，準備攻城，卻密召賴文鴻，李昭壽囑道：「溫紹原所恃者大炮耳！吾以小艇沿壕而進，非炮力所能及﹔若彼用槍擊，吾以薄鐵片及棉花置諸艇上，即可以御之。方今清朝時節，雨水正多，小艇可往來於濠中，吾此計可行矣。」乃令賴文鴻、李昭壽，各領小艇隊，分沿東南兩濠而進，待逼近城垣時，即擲彈藥焚之。李、賴二將領命去後，秀成復令軍隊隨後起程。意待賴、李二將，焚陷城垣時，即擁兵而進。復令羅大綱率兵擾攻西北兩路，以分溫紹原之力。計畫既定，各皆依令而行。原來溫紹原亦防城垣或陷，致被秀成撲進，卻撥二千人，分隊為城中游擊。無論何處城垣陷了，即一齊發槍，以拒來兵。自己仍不住的在四門督視。那日正見無數小艇，沿濠而進，溫紹原看了，面色為之一變，已知秀成用意。但念此等小艇，非炮力所及，用槍又恐擊不中要害，一時無計，惟秀成的小艇隊漸漸逼至，只令守兵權且發槍御之。卻令城中游擊各路，盡向東南兩門，囑令若見城垣一陷，即一齊發槍猛御勿退。軍中得令，已見秀成小艇隊，已搶近城垣，離不及百丈，溫紹原傳令發槍。惟槍彈到艇面時，即卸落水中。賴文鴻、李昭壽卻冒險而進，直撲城垣，一齊拋擲火藥。忽然轟天震動：東南兩處城垣，皆陷了十餘丈。

　　時秀成方隨後繼進，仍以呂公車為前隊，向城垣陷處直搶。不料城垣之內，又有輔牆城內守兵，千槍齊發。溫紹原的部將李守城手執令旗，指揮軍士，被賴文鴻眼快，提槍一發，李守成已先死於馬下，清兵稍卻。那溫紹原恐軍士退後，即親自擂鼓，清兵卻不敢退，仍不住手的放槍抵拒。故秀成小艇隊，終不能登岸。李紹壽大怒，急提槍向城內執旗官猛擊。那執旗官，正是溫紹原部將海從龍，早應聲落馬，把令旗撒在地上，部兵一時驚潰。李秀成乃發令猛攻。所部將抵城垣，不意溫紹原仍督率各軍，將火器擲下，焚毀秀成所用呂公車。城內部將如羅玉斌及夏定邦繼李守城及海從龍之後，率軍在城內守禦，城已幾陷，清兵依然奮勇。溫紹原在城樓上又奮勇督戰，不退半步。軍士見之，皆道主將如此，吾輩何必畏死乎！一齊依舊還槍抵拒。忽北門飛報：太平將羅大綱，率大兵來爭北門。溫紹原道：「此李秀成恐攻城不下，故以囉大綱分吾軍力耳！」只令部將王家乾，奮力守禦北路﹔並令此軍，不要慌亂。故李秀成幾番猛擊，終不能進城﹔且見士卒死傷甚多，呂公車又多為溫紹原所毀，惟有傳令左右小艇隊先行退出，將本部護小艇隊而退。這一次攻城已陷了城垣兩次，仍不能得手。計點士卒：又死傷二千餘人。退兵之後，一發納悶。傳令將各路約退十里，只令環守六合，使斷絕外來交通，另籌良策。

　　隨即大會諸將商議，李秀成道：「吾用兵以來，未見有守禦之能如溫紹原者！與吾國林啟榮之守九江，實相伯仲，即古之張巡不能過也。六合不下，金陵不安，諸君有何良策？」羅大綱道：「吾軍以十萬之眾，不能下一六合小城，實足為天下笑！請不必多用別法，惟以軍力猛勇攻之：如鼠鬥穴中，惟勇者勝耳。」賴文鴻道：「不如赴金陵，再請增兵以撼之。」李秀成道：「吾軍在此不可謂不眾，何待增兵！吾今已思得一計，可柔以制之也！」李昭壽便問以柔制之道？李秀成道：「吾今先停止攻城之事，而以兵四面環守六合，彼交通既斷，城內必有絕糧之日。此時欲取六合，如反掌耳。」李昭壽道：「然則以大兵停滯於此乎！」李秀成道：「非也！張國梁一軍尚在，溫紹原猶有待救之心，不如增兵以助賴漢英，先退張國梁，使六合外援既絕，糧道又睏，人心必亂，吾始因而乘之，是即以柔制之道也！」諸將皆以為然。秀成便令羅大綱前往助攻張國梁，然後將本部人馬四面環守，以絕六合水陸交通各道。令賴文鴻、李昭壽各統兵馬，輪流虛作攻城，以擾城內軍心。李秀成復引兵四面巡視，以防六合於意外得有接應。因此把六合一城斷絕外應。惟六合城中以連日不見秀成攻城，以為秀成將退，心中竊喜。獨溫紹原更為納悶，密謂部將羅玉斌道：「秀成用此計，六合殆矣！」羅土斌急問其故？溫紹原道：「我軍只能戰，而必不能守：彼若來攻城，猶可挫之，待其銳氣折盡，即可退兵﹔今彼不來攻城，將四面斷我交通，城中軍民雜處，糧食浩繁，焉能持久？是彼不戰，而吾等己坐斃矣。」羅玉斌道：「張國梁大軍離此不遠，或不久可來援應也。氣溫紹原道：「此更無望矣。秀成若不來攻，來必先退張國梁一軍也。彼能斷我交通，豈不能斷我外援乎？」羅玉斌深以為然，然終無法以對待，惟有督軍修繕城垣，將人馬日日訓練，並不將秀成四面圍困六合之事說出，以穩住人心。

　　早有人報知李秀成，以溫紹原日日修城操兵之事。李秀成聽得大喜，人都不知其故。次日忽報清欽差和春，特遣總兵陳升帶兵一隊，約五千人前來助守六合。秀成道：「彼此次援兵，必有輜重。」乃令李昭壽領本部人馬，往襲六合援兵。並囑昭壽只要掠其輜重，即放他援兵進城。李昭壽領命去後，時陳升領兵由天長而至，李昭壽先在中途埋伏，待陳升過後，果然有輜重相隨，李昭壽乃引兵直襲其後。時陳升人馬以為中了敵人埋伏，不敢戀戰，盡棄輜重而逃，及陳升知得已回救不及。李昭壽盡焚其輜重，復引兵陽作追趕之狀。陳升見隊伍已亂，不能回戰，只率兵直奔六合來。溫紹原見援兵已至，見敵兵隨後追趕，援兵為人所擊，急開門迎納陳升。那李昭壽亦不再攻城，只引兵回營繳令，井問李秀成道：「前聞溫紹原修繕城垣，操練人馬，大王既喜形於色﹔今又令未將縱其領兵入城，不知是何故也？」李秀成道：「此易明耳。吾正欲斷其糧道以乘之。彼日惟修城練兵，工事過多，則軍中食糧尤巨也。吾惟懼彼屯田裕餉，今溫紹原於前不及見此，今已無及矣！且吾軍非眾寡不敵，彼僅增數千援兵，於吾何損﹔彼若有謀，當以死士殺出重圍，催大兵以接濟糧餉，方為上策！吾料溫紹原方寸已亂，見不及此。今只增數千人於城內助守，則無須此兵，而城內人多，則糜餉尤大，是絕糧益速，吾故縱之入城也。」李昭壽深為拜服，自此依然分道環守。

　　如是又兩月有餘。時羅大綱、賴漢英兩路，已攻退張國梁。而洪秀全又以六合未下，令遵王賴文光引兵來助。李秀成乃大會諸將告道：「吾今番可以破六合也！吾昨日帶兵佯作攻城，見溫紹原守兵槍力已緩，而隊伍不齊，蓋軍心亂而精力減，餉項之困乏必矣。今勿失此好機會。若再閱時日，恐和春知陳升輜重已失，必糾合張國梁、都興阿同援六合，則吾軍殆矣。不知諸將誰敢當先？」說罷羅大綱、賴漢英、李昭壽、賴文鴻、賴文洸等，一齊應聲願往。李秀成道：「羅、賴二將疲戰方回，可分道繞攻六合各門，以助聲威。」乃令驍將李昭壽、賴文鴻，為左右兩路先行。卻令賴文洸，先攻南門，然後各路繼進。秀成並道：「若賴軍先攻南門，而敵人若多，移兵南路助守，則吾之破敵更易﹔不然彼亦不能久持矣。務使四面圍攻，水泄不通方可。」羅大綱道：「何不分攻三路？特留一路，以待溫紹原逃走乎？李秀成道：「溫紹原必不逃也。非四面分其兵力不可。且勇如溫紹原，安可留之，以資敵乎？吾意決，請匆多疑。」秀成更令李昭壽、賴文鴻，制定大面堅厚藤牌，以御槍彈，使為前路護軍前進﹔各人皆攜帶乾糧，毋得退後，以攻進六合為止，那時自有重賞。分撥既定，準備進兵。

　　原來溫紹原軍中輜重乏絕，乃盡出私款購米於民，亦所得無多﹔因城中已被困三月，粒米未進，居民已有菜色，安能再助軍兵。溫紹原不勝憂悶。忽羅玉斌入見，請辦屯田。溫紹原道：「此時亦不及矣！益以陳升一路無糧之救兵，更為緊迫。且不特糧草已乏，子藥亦稀，若秀成來攻，如何拒敵？」正在嗟歎間，忽報張國梁一軍已被秀成攻退，外援更絕矣。溫紹原道：「此亦意中之事。所惜和春全無將略﹔統數萬之眾，乃觀望不前，坐視危我六合，喪我三軍也。」說罷，又報李秀成引各部人馬大至，分四面攻城。溫紹原聽得，乃淚如雨下。哭道：「吾死不足惜！然誤我軍民矣！」乃一面拭淚，赴城督戰。先是南門告警，溫紹原道：「被必注意東門。今先向南路進攻，只欲移我軍耳！惟令諸軍不要張皇，敵來則奮力抵禦。」溫紹原雖如此說，奈軍中糧草既絕，而子藥亦微，無有不必慌之理？還虧溫紹原平日治軍有恩，放大局雖危，軍中猶樂為用命。於是聞溫紹原之令，尤勇往守城。奈李秀成率軍大至，環迫四門，城內子藥不敷分佈。李秀成見城內槍聲極緩，知城內子藥已盡，乃下令軍中：謂城內已無子藥，可放心勇進。故軍心更奮，直抵城垣。初時清兵猶有發槍，此時已槍炮全歇，蓋子藥真盡矣！時太平兵已毀城中炮壘，城中清兵絕不逃竄，仍用短兵抵禦。李秀成下令招降，亦無降者。秀成令軍士發槍擊之，清兵屍如山積。秀成大為哀慟，乃令軍士止殺。奈溫紹原部兵，仍持短兵撲來，秀成揮淚道：「吾非好殺，奈不得已耳！溫紹原真得人心，吾甚敬之。」遂下令軍中，如見敵兵來撲，方可發槍﹔否則勿妄殺一人。惟令發槍攻陷城垣，及四門俱陷，率軍直進六合。惟溫紹原與諸將，仍率兵以短兵器巷戰。秀成只令先擊將官，餘外軍可勿多殺。少時溫紹原與陳升、羅玉斌、夏定邦、王家於，皆中槍陣沒。秀成下令著清兵繳械投降，乃除陳升一軍在外，溫紹原所部，無一陣者。即秀成軍士，不加殺戮，彼等仍以短兵相纏，至是乃不得不殺。城內屍骸盈街塞巷。秀成見了，意殊不忍。一面檢葬溫紹原、陳開、羅玉斌、夏定邦、王家乾等屍首﹔餘外軍士遺骸，俱撿至城外山丘掘入墓葬，名其地為義勇墳，以示敬愛之意。復以六合被兵既久，發款販濟，乃檢查倉庫，已見子藥糧餉，無一遺存者。秀成歎道：「使溫紹原若有接濟，勝負之數，未可知也。」乃傳城中諸父老，問溫紹原治兵守城之法？父老一一告知，秀成不勝贊歎。並道：「清國軍中，只有溫紹原一人耳！吾若有暇日，當為溫作傳也。隧以破六合之事，報捷金陵﹔即留李昭壽鎮守六合，修繕城垣。又囑昭壽：「只宜固守六合，不宜再失，以生金陵之患也！公以溫紹原自勉可矣。」說罷乃回兵金陵，暫行休養，然後商議北爭。且說太平主將侍王李世賢，自統兵入江西，縱枝全省，及楊袁福、塔齊布、李續宜卒兵赴援，皆為世賢所挫，於是東至樂平、景德，西至建昌、安義，沿鄱陽湖一帶，皆為李世賢所有，威聲大振。不特南昌震動，即湘鄂西省，亦俱戒嚴。鄂中官文、胡林翼，湘中駱秉章，皆懼李世賢移兵相犯，極為憂慮。時提督鮑超在湖南通城養傷，甫愈，自請獨當李世賢，兼保南昌。胡林翼與駱秉章，皆壯其志，並令增益人馬，以江忠義、江忠濬軍助之，共大軍四萬餘人，望江西進發。

　　原來鮑超本四川奉節人，以落魄長沙，先應募為江忠源部卒，所向有功﹔後隸塔齊布部下，始升守備﹔再隸楊載福部下，便補都司，積功至任湖南綏靖鎮，隨調至鄂，歸胡林翼調遣。及當獨一面，將所部號為霆軍，敗岡王楊柳谷於東壩﹔卻陳玉成於英山﹔退李秀成千無為州。時洪軍大將以忠、莫兩三為最，號東西二成。數年間所向無敵，惟鮑超獨能卻之。至是乃補湖南提督，復轉戰安徽，先後破翰王項大英，烈王方成宗等，戰功卓著，與多隆阿齊名。軍中稱為多龍、鮑虎。實則多隆阿戰跡，萬不及鮑超也。當下奉令馳至江西，欲直躡李世賢之後。時世賢方據許灣，欲爭南昌。而太平將聽王陳炳文，寧王張學明，獎王陶金曾，亦分據雙鳳嶺、琉璃岡、九子嶺、苦竹衝州洋等處。與世賢在許灣一軍，互相為犄角之勢，合各路大軍約五萬人，連營四十餘里，遠近震動。及探子來報提督鮑超領兵來爭江西，李世賢乃謂諸將曰：「鮑超蠢而悍勇，貪鬥耐戰。若能破之，敵將再無人敢視江西矣。」乃一面使人打聽鮑超行程。時鮑超正由通城馳至江西，探得李世賢軍勢浩大，自念軍行疲憊，未可淬戰。忽聞撫州已危，因李世賢欲並拔撫州，為會攻南昌之計。故令聽王陳炳丈繞趨撫州。鮑超以為撫州若失，南昌更危，不如先救撫州一地，遂以大隊望撫州進發。李世賢聽得鮑超先往撫州，乃召陳炳文先回。陳炳文遂問何以撇回撫州之圍，並間以攻剿鮑超之策？李世賢道：「鮑超用兵向無軍法，惟恃蠻鬥耳。以吾人馬之眾，不患不敵！一經交綏，各自奮力可矣！若破了鮑超，南昌且為吾有，何優撫州不下乎？」便準備與鮑超接戰。

　　原來鮑超平日治兵極嚴，惟一經得了城池，即縱兵三日：此三日內無論軍士如何搶掠姦淫，皆不過問。故各處人民，以霆軍不勝為幸。惟他的軍士只望得勝後，可以淫掠，故遇戰無不奮勇。當時霆軍既抵撫州，乃大集諸將分令：時部將宋國水、婁雲慶、唐仁廉、王衍慶、孫開華、蘇文彪、段福、譚勝達等，皆在帳中。鮑超乃令諸將：各統二千五百人，分為八路﹔自統中軍萬人，準備迎頭大戰。不論如何，有進無退。又令江忠義、江忠濬兩路為左右翼，使一面助戰，一面分防掩襲。分撥即定，向許灣進攻。鮑超乃脫下烏靴，足登草履，用紅錦製兩面小旗，旗上各書鮑超二字，以示聲勢。

　　那日黎明，即分道同進。兩軍相近，便槍聲齊發。時李世賢一軍亦工力悉敵，兩軍喊殺連天，自辰至午，未分勝負。兩軍死傷極眾。李世賢見戰鮑超不下，忽引軍移左而出，單攻江忠義，進勢極猛。江忠義措手不及，軍勢大挫。李世賢乘勢迫之。江忠義已望後而退。鮑超軍以為右軍已敗，戰力頓怯，軍中已有些紛亂。忽然聽王陳炳文復乘勢猛搗段福一軍。那段福臂上中了一顆流彈，墜下馬來，軍中以為段福已死，一時大亂。同時鮑軍各路皆以驚疑之故，軍勢稍卻。侍王李世賢下令道：「吾軍已勝矣，速宜猛進。」於是太平兵馬一齊擁進。李世賢復捨去江忠義一軍，轉疾趨鮑超中營夾擊。鮑軍死傷不計其數。鮑超大怒，立令江忠濬以左軍掩擊李世賢後路﹔復親自擂鼓，令左右軍掌旗官，各拔兩面錦旗，衝前而進。鮑超在馬上擂鼓直前。並下令退後者斬。時部將王衍慶、唐仁廉兩軍，正湊近鮑超。那鮑超又傳令王、唐二將道：「此戰若敗，非死二萬人不了。退而必死，不如進求不死。諸君可憐鮑某從軍七八年，未嘗少挫，今若喪於此地，諸君亦損威名也！」唐仁廉、王衍慶聽罷，雄心大發，立殺退後軍士兩名，大呼道：「三軍進則可以求生﹔退則反以尋死矣。」說罷，唐、王二將，先馳馬獨進，諸軍乃一齊繼後。時李世賢見戰事得手，又時以夕陽將下，以為若持兩句鐘，霆軍必大敗，即不敗亦退﹔退而乘之，當獲全勝。方令軍士且追且戰。忽見清兵回擊，聲勢尤猛。只見鮑超居中，工衍慶在左，唐仁廉在右，一字兒率軍撲回。隨後婁雲慶、宋國永、蘇文彪、孫開華亦徐進。江忠義、江忠濬兩軍亦夾輔回戰，只有段福因傷重不能督兵。鮑超乃令段福先回，自行兼統段福一軍，同時大進。侍王李世賢，亦知此戰關係重大，乃並力堅持。故兩軍又復喊殺連天。兩軍戰法俱亂，惟相逼近，互相撲殺，不料聽王陳炳文以為擒賊擒王，若結果了鮑超，即萬事俱了。乃引軍欲橫衝清軍中營，單攻鮑超。不料反為衍慶截擊。槍聲響處，陳炳文先落馬而死。李世賢肩上同時又中了一顆流彈，幾乎墜馬。由是鼓聲頓歇，太平兵大亂。時已日落，清兵仍乘時猛擊。萬槍齊發，太平兵遂不能支持，乃大敗而退。這一場大戰，管教：壁壘連營，幾番戰績崇朝喪﹔屍骸遍野，一將功成萬骨枯。

　　要知後事如何？且聽下回分解。
