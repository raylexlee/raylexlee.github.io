
			　　話說李開芳，督兵擁入衛輝，知清將李雲龍已死，即安撫居民，一面捷報南京。再與吉文元計議，知會林鳳翔，共議進兵之計。

　　當時林鳳翔知李開芳、吉文元已拔衛輝城，便進兵攻廣平府，並請李、吉二軍，會攻大名。然後乘勝會合，以趨天津。再從天津分三路，直上燕京。主意既定，便欲即行。大將溫大賀道：「清將憎王、桂良皆駐軍正定。今我軍連戰大捷，聲威大震，正直直趨正定府。若能敗桂良一軍，則清人氣奪，我乘勢攻北京，留李、吉二軍分攻各郡，阻截清人效應之兵，大勢不難定也。其趨天津，勢反孤矣。且僧王與桂良在前，勝保在後，我居其中，腹背受敵。倘有差失，干係非輕，願將軍防之。」朱錫琨亦道：「能固守以待忠王兵至，固是上策﹔即不然，老將軍縱橫五、六省，所向無敵，豈懼桂良一孺子？兵法在攻其要著，若捨正定，而下廣平，恐憎王、桂良反躡吾後矣。」林鳳翔道：「吾豈懼桂良？不過吾軍以糧食為慮，若趨天津，則轉運較易耳。」溫大賀又道：「連戰以來，一路因糧於敵﹔仁義之師，所至都有供應，何忽以糧食為憂？吾自從軍以來，跟隨錢軍師，所到盡行指教。今不求制人，而反求受制於人，是絕路也。豈復能戰乎？」當下紛紛談論。林鳳翔陰有悔意。忽報洪天王有使命至，鳳翔急命引入，則天王以鳳翔每立大功，加封鳳翔為威王﹔又封李開芳為毅王﹔並封吉文元為順王。其餘各級，皆有升賞。

　　鳳翔既得王位，進兵之念益急。顧謂左右道：「大丈夫得遇明主，委以重權，隆以大位，馬革裹屍，亦分內事。」復問來使，忠王在金陵作何舉動？來使道：「忠王定江蘇，近一月矣！現在徵集常鎮各軍，大舉北上。想以老將軍之勇，濟以忠王之能，北京不難定也。」時曾立昌、溫大賀，在旁聽得忠王北上，皆喜形於色。鳳翔見此情景，遂疑左右以己之能，不及忠王﹔且以為若非忠王，即不能定北京者。心中已自不平。遂遣來使回南京。並囑道：「煩足下為某致語天王：不消一月，准延天王至北京高坐也。」來使聽罷，自然盛稱，林鳳翔益自滿，來使去後，便下令進攻廣平府。曾立昌、溫大賀一齊苦諫，鳳翔只是不從。謂曾、溫兩人道：「以吾治兵多年，經事不少，諸君何多慮也？」方爭論間，朱錫琨疾趨而入，諫道：「昔忠王下江蘇，先取江陰，以阻向榮救兵﹔今將軍用何法以阻勝保，不要吾後也？」林鳳翔道：「且兵之道，各有不同。吾昔在新疆行伍，久經陣戰，此時李秀成，尚在乳哺中耳。諸君何遽視吾不如秀成也？」原來鳳翔平日，見李秀成年少，頗不服李秀成﹔故每欲爭功，圖出秀成之上。今聞朱錫琨之言，如何不怒？便令大軍望廣平府進發。軍行時曾立昌復進道：「以將軍之威，何攻不克！但臨事而懼，計不如出以萬全。請令分一軍，弟當力趨正定，以牽制僧格林沁，亦可備緩急。」林鳳翔道：「足下誠多慮，然亦可以不必。我由廣平沿大名趨天津，彼將挾全軍，與我迎敵，猶恐不足，彼亦豈能另行分軍耶？」曾立昌仍復固爭，林鳳翔不得已，便使曾立昌領軍三千人，駐守臨名。餘外朱錫琨、溫大賀皆隨林鳳翔，望廣平而去。按下慢表。

　　且說李秀成，自克江蘇，回金陵，本意與林鳳翔會合，然後北上。休兵一月，正擬調集合軍起程，忽見一月之間，林鳳翔十餘次捷報，以為他雖不從令聽候，然由安徽入河南，攻山西，未必便攻北京。後來見他已克潞城趨臨名關，乃大驚道：「林鳳翔竟入直隸矣！其志必以得北京為榮。奈北京為清人根據之地，勢必以重力把守﹔鳳翔雖勇，若清人堅守，以疲我兵力，則鳳翔坐困矣，焉有不敗乎？」遂趨朝謁見天王。告以：「鳳翔擅趨直隸，吾甚憂之。」天王見林鳳翔連戰皆捷，勢如破竹，以為未必便敗。李秀成爭道：「兵法豈有孤軍深入，而能長勝乎？必敗無疑矣！鳳翔一敗，銳氣喪盡，南方必多事，恐大局從此去也。」說罷淚涕不止。天王道：「然則何如？」李秀成道：「向使林鳳翔暫緩北上，自是萬幸﹔蓋非全力，不足以撼北京也。且兵未有久戰不疲者。今林鳳翔橫行五省，大小數十戰，譬如強弩之未，勢不能芽魯縞，況北京乎？吾自江蘇回，必令休兵者，蓋以此耳。某本意由河南北趨，則黃河易渡，然恐不及矣。今惟有出師，由淮地直走山東，或者勝保以有後顧，而不盡其兵力耳，但山東黃河難汲，若被勝保窺破，則彼將全軍長驅北還，以邀林鳳翔之後，而我師無用矣。」天王道：「事已至此，賢弟姑為之。」天王雖如此說，心下究不信林鳳翔便敗也。

　　當下李秀成點視各軍，取齊共五萬人，並令軍中倍增旗幟，以壯聲勢。

　　分為二十五軍：每軍二千人，仍以洪仁發為先鋒﹔召回羅大綱為副將﹔大將許宗揚、賴文鴻同行。餘外部將二十餘員，一路旌旗蔽野，戈戟如林，由揚州望淮郡進發。軍行時，先出檄文一道：大漢天國太平六年，大將軍忠王李，為佈告天下：自昔昆陽纘緒，漢業因以重光﹔靈武中興，唐祚因茲不墜。蓋撥亂方能反正，伐罪所以弔民也。今滿清當滅，皇族當興﹔合久必分，亂極思治，此其時矣！自滿人踞我神京，虐我黎庶，朝中文武權重者，皆歸旗滿之人﹔外省職員屍位者，無非貪殘之輩。逞其狐狸之性，害及生民﹔肆其狼虎之成，毒貽閭裡。橫捕強剝，害善欺良，我民際此，聊生何賴？是以我朝聖神文武天王陛下，心懷怛惻，志切焦勞：求復宗祖之山河，力拯國民於水火。

　　自義旗一舉，四海同歸。一人不准妄傷，一物不准妄搶，故天下響應，東南底平。革其左社之非，復其衣冠之舊。本帥深體天王陛下之意，大舉北伐，恢復中原，保護人民，掃除妖孽。問其累世猾夏之罪，成我大漢一統之體。發政施仁，賞功伐罪，凡爾村鄉市鎮，不用驚惶﹔士農工商，各安本業。效力者論功行賞，國家自有常規﹔助敵者厥罪當誅，軍律斷無輕恕。此檄！

　　這道檄文既出，遠近皆仰忠王李秀成之名，莫不革食迎師，貲助軍費。秀成申明號令：所過秋毫無犯，直抵淮郡，降附已有十餘州縣。忽有李文祥，領義勇數百人來歸，秀成嘉之，使為後軍。許宗揚道：「李文祥忽然以兵來降，未知其心何若，元帥何以信之？」秀成道：「不必問其心之何若，然附順除逆，人之恒情也。且吾示之以威，結之以恩，彼亦為我用矣。」左右皆歎服。秀成既至淮上，勝保聞之，謂左右道：「秀成此行，無能為矣。」左右問其何故？勝保道：「彼欲出師，以為林鳳翔聲援也。若轉入河南，則曠日持久﹔若直趨山東，彼豈能飛渡黃河那？即全軍北還，亦無憂也。」說罷便令人打聽林鳳翔消息，以起兵截之。

　　且說林鳳翔起兵攻廣平府，訥爾經額棄城而遁，鳳翔但然入城，左右皆賀功。林鳳翔手綽白鬚，顧謂左右道：「此未足賀也！諸君皆以某不如秀成﹔吾將入燕京，獲虜酋懸首市街，與天王作太平宴，一洗諸君小視老夫之恥。」說罷洋洋自得，左右皆不敢復言。林鳳翔即令攻大名府。時滿守將領軍侍衛內大臣默特、貝子德勒克，領旗軍二萬，守大名。聽得林鳳翔兵至，忙著籌畫防守。誰想清軍皆畏林鳳翔威名，面面相覷。默特深以為慮。忽報勝保有文書至，默特拆開一看，卻道是：「大名一府，能守則守之﹔不能則待吾軍至，當與僧王三路會合以圖之可也。」默特聽罷，知勝保大軍將到，欲分軍一萬屯城外，以為聲援，那林鳳翔亦慮默特分軍，內外相援，難於攻擊，先把大名圍定。

　　次日李開芳、吉文元，兩軍俱至。清軍愈懼，往往縋出城外逃竄。林鳳翔知其軍無鬥志，與李開芳、吉文元乘勢攻城。吉軍先攻下南門。默特與貝子德勒克，領軍望北而逃。林鳳翔既進大名府，傳檄州具，紛紛來附，聲勢大震。李開芳道：「吾軍驟至，如迅雷不及掩耳，當乘勢逼清軍，無使徐為之備也。」林鳳翔以為然，便與豐開芳分兩路而進。議定林鳳翔由巨鹿趨冀州，入河間府﹔李開芳由寺莊趨景州，過新橋，沿磚流鎮而進，會攻天津。並以吉文元為李軍前導。林鳳翔又以已軍久戰，李開芳實為生力軍，故令李軍先發。

　　時李開芳一軍，久蓄精銳，又得吉文元先導，故勢如破竹。所過清國官弁，無不降附，李開芳皆撫慰之，用力嚮導，故所至披靡。十餘日內，已抵靜海，又與吉文元軍互相犄角，安排攻取天津。便令古文元阻截北路，以防清軍救應之兵。時林鳳翔已由巨鹿過了冀州，將抵河間府，各州縣聽得林鳳翔名字，小兒不敢夜啼，清國官吏紛紛投順。林鳳翔既進河間府城，得白銀三十餘萬，糧食無數，軍心大慰。鳳翔謂左右道：「吾若聽曾立昌之言，直趨保定，勝負固不敢知，且安得士馬飽騰如今日耶？」遂議定次日進兵。是夜宿於河間府衙。忽朦朧間見當天一輪紅日，墜落營中，投而復起﹔忽然紅日不見，但見水勢滔滔，淹沒城池，所有山林城市，盡成澤國，人民淹沒，不計其數。猛然驚醒，卻是南柯一夢。忙出帳外一看，只見明月當中，別無聲息，心甚詫異。

　　次早許宗揚、溫大賀皆入帳請令。鳳翔告以夢兆，並使參測，是何吉凶？許宗揚道：「紅日當天，自是吉兆﹔然洪水為患，淹沒城池，其凶甚矣。老將軍當防之。」鳳翔歎道：「大丈夫遇明主，委以重權，封王拜相，恩遇極矣！今夢兆先吉後凶，或者京城破後，而吾身不免耳。然亡一身，而有功於國家，使千秋下竹帛流芳，願亦足矣，吾何懼哉！」即發令溫、許二將，與李、吉二軍會合，進攻天津。溫、許二人退後，那溫大賀謂許宗揚道：「此夢不應則已，應則凶實甚。」許宗揚叩其故？溫大賀道：「日雖吉象，然墜於地下，恐非佳兆﹔況有洪水為患哉？」許宗揚道：「吾一時見不及此，當為老將軍復言之。」說罷遂同至帳裡。鳳翔見他兩人復回，便問以何意？許宗揚以溫大賀之言對，並請暫緩進兵。適部將李文祥在旁答道：「洪水淹沒城市山林，或應在老將軍之殺僧格林沁也！」各人紛紛爭辯。鳳翔道：「大丈夫縱橫天下，安可因一夢而阻其志氣乎？吾意決矣！君等請勿多言，當速進兵。」各人不敢違令，遂分三面攻天津。清國守將陳大林、劉邦盛，料敵不過，棄城而遁。林鳳翔遂進了天津府。安民既定，便今吉文元，領軍由靜海進三角池，由豐台攻北京﹔以李開芳由和合而進，林鳳翔由河西務進通州，以會攻北京。分兵既定，大軍剋日起程。

　　日時咸豐旁見天國兵已克天津，指日北上，京城大震，便欲遁歸熱河﹔又因京城富戶，避走一空，人心更加震動，急調僧王堵守京城東南兩路。時貝子勒德克及默特兩人，已領敗殘人馬回京。僧王陸續收拾，隸歸本部，統共清兵五六萬人，因此軍聲復震。復令桂良由保定回屯新城，為左右聲援。時咸豐帝已拿訥爾經額回京逮問，再調德泰統九門步軍，鎮守通州。安排既定，適吉文元由靜海進兵，打聽得桂良已住新城，恐被桂良邀截後路，不敢遽進。林鳳翔聽得這點消息，轉令吉文元獨當桂良﹔自己先攻僧王，而改以李開芳望通州進發。忽流星馬飛報軍事，說道：」勝保領本軍兼統琦善舊部，共五萬人馬，已渡黃河望北而來。」林鳳翔聽得，覺如是則前後受困，心上已怯了一半。仍是鎮住軍心，只顧前進。叵耐勝保北上之說，傳佈軍中，皆以清軍前後共十餘萬，莫不以腹背受敵為慮。大將朱錫琨入帳告道：「軍心已動，恐不能戰矣！不如回軍大名府，較為穩便。琳鳳翔道：「陣上全憑作氣。我軍銳氣而來，一旦退後，軍心一搖，且清兵將紛躡吾後矣。」朱錫琨道：「北伐之軍，關係甚重﹔倘有差失，南方根本亦恐搖動也。」林鳳翔聽罷，躊躇莫決。忽又報清兵僧王，領大隊由豐台而下「鳳翔道：「此時更不可逃的。」便張兩翼而待：以溫大賀在左，朱錫琨在右，分撥甫定，正欲使李開芳北進，誰想勝保已疾趨而來。時李秀成方下兗州，直趨濟南，滿意望勝保回救﹔不料勝保深知秀成不能遽渡黃河。左右皆勸勝保回軍，勝保道：「北京一地，重於山東﹔山東失猶可為，北京若失，大局去矣。乘此林鳳翔被困之時，休令縱去也。」遂走天津。

　　當下李開芳知勝保已到，便欲出戰。忽聽得僧王先令默特領萬人下天津，以應勝保。李開芳道：「坐據天津，是徒自困耳。」遂督兵出城外。恰值勝保兵至，李開芳部下兵士，既知默特南下，又見勝保北來，軍心大亂。李開芳大驚，先令前鋒與勝保接戰，因軍心既搖，不免失利。李開芳料敵不過，遂領兵望高唐而逃。只有林鳳翔、吉文元兩路與清軍對敵。林鳳翔令吉文元迎勝保，自領軍與僧王會戰。更矚咐吉文元道：「我兩人至此，惟有死戰。若先能破其一軍，則大勢尚可為也。」吉文元揮淚而別。林、吉兩人分軍甫定，吉文元直望天津而下，正迎著勝保兵至，吉文元不能成陣，急傳令混戰。怎耐軍懷怯志，清將桂良見吉軍移動，又疾趨下來。吉文元只顧前進，力衝勝保陣前。這時勝保軍見吉文元來勢太猛，令軍士壓住陣腳，暫不出戰，只用槍轟擊。吉文元肩上早著一顆彈子，翻身落馬，軍士益亂。勝保乘勢進兵，吉軍被殺者，不知其數。清將因憤恨屢次大敗，皆以殺天國為甘心，因此當者便死。又被桂良兵到，前後受敵，不能得脫，有欲伏地請降的，卻被身首分離，真是屍橫遍野，血流成河，屍首堆積，慘不忍睹。清軍踐踏屍身而進。數日之間，臭聞數裡，清軍亦置之不顧。勝保只顧與桂良，合軍來截林鳳翔。時林鳳翔聞得桂良南下，又被僧王牽住，不能要截桂軍，早慮吉軍必敗。此時已無可如何，欲退兵時，不想勝保軍倍道而行，如風馳電閃，僧格林沁是時亦進兵直攻林鳳翔。

　　論起那林鳳翔，身經百戰，本未曾逢過敵手。奈是軍心搖亂，皆無鬥志﹔又聽得吉軍大敗，吉文元已死，軍士知不能復勝，皆欲遁去，林鳳翔不能阻止。單是溫大賀，平日治軍有方，軍心皆樂為用，故溫軍絕少動。是時溫大賀見林鳳翔方寸己亂，遂進道：「為今之計，只有分軍之法：各當一面，鼓勵三軍﹔或者死裡求生，不然恐皆坐斃矣。」鳳翔道：「吾亦計及此，但恐分軍不及耳。」溫大賀道：「除此亦別無他策，請試為之。」鳳翔稱是。溫大賀出，私謂朱錫琨道：「今日局面，全因事不早決：若退軍則早退軍，分軍則早分軍，當不至於此。」朱錫琨道：「足下寧未知耶？林威王百戰百勝，胸中已無清人矣！故不以為意，致有今日耳。」言罷相與太息。當下林鳳翔決意分軍：令朱錫琨敵勝保﹔令李文祥敵桂良﹔令溫大賀敵默特，自與諸將來戰僧王。分撥已定，溫大賀先進，正迎默特一軍。溫大賀傳令軍士道：「置之死地而後復生，成敗在此一舉。某願與諸軍士同生死，斷不負諸兄弟也。」軍士聞之，皆飲淚鼓噪而進，皆一以當百，默軍不能抵禦。溫大賀一馬當先，舉槍向定默特轟去。默特中槍落馬，清軍不能相顧，大敗而逃。溫大賀乘殺了一陣。忽東北下鼓角大震，一枝人馬殺到，乃清將貝子勒德克也。擋了溫大賀一陣，救出默軍無數。溫大賀不敢窮追，收軍使回。自此勝了一陣，軍心稍定。

　　林鳳翔就乘一點銳氣，反攻僧王。僧軍不知鳳翔驟至，頗受損害。可惜林鳳翔雖勇，時已眾寡不敵。況清國不時增兵，四面密布，僧王又或戰或不戰，以疲鳳翔軍力。林鳳翔已知是計，便令溫大賀復取天津，以為駐地。當時溫大賀與士卒同甘苦。有功必賞，凡有貲財，皆以獎賞﹔軍士受傷的，必親自慰問，指點醫藥，軍士皆以感激。部下六千人，莫不視溫大賀如父兄。聞得取天津之令，皆踴躍而從。時勝保正與朱錫琨相待，不料天國兵再下，故李開芳去後，清人雖得回天津，亦無守備。溫大賀聽得天津尚空虛，急領軍士銜枚夜走，倍道直攻天津。時天津城清兵既少，不敢守扼，即棄城遁，大賀一鼓而下，因此復據了天津。差人報知林鳳翔。鳳翔大喜。立即留軍一半在後，自領一半在前，先回天津而去。管教：虎將雄心，徒歎渡河未果﹔蛟龍失勢，頓教淺水難飛。

　　要知林威王能否脫出天津？且聽下回分解。
