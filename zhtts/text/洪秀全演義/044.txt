
			　　話說李秀成既盛殮王有齡屍首，又以自己與王有齡先有來往，怕清廷削其恤典。乃特立一碑於撫衙之內：碑文是某年月日，浙江巡撫王有齡盡節於此。

　　一面設壇致祭，放聲大哭。左右皆為感動。李秀成謂左右道：「吾今生不能與王公為友，當相期於來世。」復飭王有齡家眷運柩回籍：一切儀文，皆如清國　巡撫之禮﹔並發銀五千兩，恤其家小﹔於運柩起程時，更選出工有齡舊日親兵五百名，護送回裡，備文通告各地，飭為沿途保護。是時杭州殉難各官，自王有齡之外，如將軍瑞昌及都統等俱已自縊。若提督饒廷選、總兵文瑞、副將繼興、鹽運使莊煥文、道員錫庚，皆已死於亂軍之中，秀成一一備棺殮葬。其各家眷欲運柩回籍者，皆助貲斧﹔又查城中軍民人等餓死、戰歿，不下二萬人，都發給薄板棺木，俱為營葬，共費棺木銀三萬餘元，左右皆以為費巨。李委成道：「城戰與野戰不同，野戰無從購棺木，故惟以土掩之﹔若在城市，苟不殮葬妥當，易生病疫。吾不忍惜小費，以禍民生也！」

　　復令由嘉興運米萬餘石，以賑撫貧民。

　　一切辦妥後，乃集清國尚存的各部人馬，宣佈己意：如願從軍者，請留營中﹔如不願從軍者，可報名給貲，使之回裡。時軍人多感秀成義氣，亦多有從軍。是時清國官員，尚在城中者：為藩司林福祥、臬司米興朝及未接任之藩司麟趾，皆被秀成人馬擒獲，李秀成一一款留，令軍士不得騷擾，待以客禮。新任藩司麟趾，懼為秀成所害，乃乘間逃去，秀成令軍士不得追趕，並笑道：「彼殆以小人之心視我也！」後知麟趾夜間誤跌河中而死。秀成亦為營葬。

　　秀成每於燈下與林福祥、米興朝談論世情。林福祥道：「久聞忠王大名，今見之果為人傑。然吾惜公不遇明君也！」秀成聽罷默然，徐道：「君或為流言所誤！吾主固文武兼資，勵精圖治者也。」林福祥自知失言，乃不複語。米興朝道：「杭州人甚愛明公，每欲獻城，故明公未進內城前一天：兵民交哄，損傷三十餘人。軍士不願降者，為念王巡撫之恩﹔人民願降者，為愛明公之德。此則明公所未知也！數日前將軍瑞昌，請於王巡撫偽為獻城，誘明公以伏兵劫之。王巡撫謂終不能保全杭州城，徒損人命，惟將軍不從。欲使百姓偽降，以堅明公之信，惟百姓不從耳。由此觀之，則明公與王巡撫，殆如羊祐與陸抗，互為人傑矣！」秀成道：「若以百姓偽降，吾或中計﹔若以軍士偽降，吾必不信。以軍士樂為王巡撫所用，斷不願降，吾應知其偽也。然獻城與破城大異，即以偽降賺吾，吾豈造次入城耶？瑞昌徒多事耳！」言談之間，米、林二人傾服不已。

　　次日尋得林福祥家小，並尋得米興朝之馬，俱送還米、林二人。米、林二人，大為感激。米興朝乃以其馬，送與秀成部將汪安均，以留紀念。數日後杭事平定，秀成準備船只，送林、米二人至上海，各贈用資一千兩。米、林二人乃辭別而去。瀕行時，猶依依不捨，與李秀成灑淚而別。

　　自從杭州既定，秀成佈置防守之後，即欲班師。忽報張國梁、和春合兵五萬，力攻金陵。請李秀成速即回軍救應。李秀成謂左右道：「昔清國向榮，屢為吾敗，而百戰不倦﹔每窺吾遠出，即擾我天京，致我不能北進。吾故以全力置之死地。方以為向榮既死，天京可以稍安，不意張國梁又復如此，真心腹之患也。」左右道：「以忠王神威，何懼一張國梁乎？」秀成道：「誠然！惟彼存一日，天京即不安一日﹔吾亦疲於奔命。吾今番不殺張國梁，誓不回軍。」說罷便引兵還金陵。沿途接得洪秀全急報，絡繹不絕。

　　原來張國梁自六合失守之後，退屯丹陽，知會和春，重整人馬，窺便進攻金陵。先以丹陽為根據，上至丹徒，下至常州、金壇，聯絡一氣。自聽得李秀成攻打杭州，以為兵法在攻其所必救，若秀成知金陵有警，必然回軍，是杭州之圍自解。乃以和春大軍，先攻金陵﹔國梁卻進軍溧水，與和春分東西兩路而進：乃以總兵馮子材、吳全美，分水陸兩路，據湖州、廣德二處。適曾國藩知張運蘭、李元度兩路救浙之師，俱為秀成所敗﹔又再遣趙景賢領五千人，進寧國，以為聲援。因此浙江境內，如湖州、廣德及皖南寧國，皆有清兵駐紮，以阻秀成。使和春、張國梁得專力金陵一路。若秀成不回，金陵可破﹔若秀成回軍，又有馮子材、吳全美、趙景賢等，為秀成牽制，自問調遣頗為完密。早有消息報到李秀成那裡。

　　秀成方欲回軍，適侍王李世賢領兵到來。原來金陵緊急，李世賢得急報，恰值英王陳玉成，大破左宗棠於桐城﹔又敗楊載福、彭玉麟於太湖，九江大局頗定。故李世賢得了洪秀全告急，立命林啟榮固守九江，自己即引兵東行。甫至安吉，即與李秀成相見。李世賢具述陳玉成在皖、鄂用兵得手，大局可以無礙。秀成令世賢先攻湖州，以破馮子材、吳全美之師﹔然後引軍北截張國梁。世賢去後，更令楊輔清，以本部出城拒和春﹔而以吉志元援應金陵。俱待自己到時，始行大戰。

　　時廣德一城，馮子材離城東二十里駐紮，欲與湖州相應。李秀成令部將陸順德、吳定彩，攻廣德。那時馮子材被李世賢困住，不能援應，故陸順德、吳定彩，水陸並進，一日夜已攻破廣德城。參將文芳領人馬往依馮子材。眾寡不敵，馮子材亦敗於李世賢之手，於是齊奔湖州。秀成見廣德已下，乃令李世賢專攻湖州，以繞出金壇。秀成仍恐南顧有憂，復調陳坤書由臨安赴杭州助守。始率大隊人馬趕回金陵。乃謂左右道：「吾以楊輔清拒和春，而以李世賢繞出張國梁之後，蓋欲和、張分軍也！和、張軍勢一分，吾即有法破之矣！今去天京只有三百里，不過兩三日行程耳，不患不能援救天京也。便引軍疾行，夜分趕至四明山。

　　原來自金陵緊急，洪秀全已分道佈告，故英王陳玉成亦引軍而東，不期而至會議於四明山。秀成道：「英王到此極佳。可合兵了張國梁那本帳也！」陳玉成道：「某近來破胡林翼於潛山﹔敗李續賓、李續宜於黃梅﹔復敗曾國藩部將塔齊布、楊載福於浦口，敵軍銳氣喪盡。今聞胡林翼回湘募勇，料難急舉。故聞天王告急，特引兵東來耳。」秀成乃與玉成計議進兵。適古隆賢由繁昌通文亦到。秀成一發令古隆賢趨寧國，以壓清將趙景賢﹔復請英王陳玉成，由西梁山直下江浦，以攏和春之後。李秀成即由赤沙山，直趨黃雄鎮。探得和春兩軍，共有五萬　人。提、鎮部將數十員，悉銳以爭金陵，聲勢頗大。李秀成正欲與張國梁會戰，忽接各路軍報：李世賢已攻下湖州，馮子材、吳全美俱走溧陽。李世賢乘勢破溧陽，以繞出金壇之後﹔陳玉成則由江寧鎮至頭關，進紮紫荊山尾﹔輔王楊輔清亦引軍由秣陵關而進，駐雨花台，以應敵軍。各路無不得手。李秀成大喜，即出兵直攻張國梁。那張國梁亦準備會戰。不料張國梁甫行交綏，已報侍王李世賢由後掩至，張國梁自知難以抵敵﹔又接探馬飛報，派往救杭之兵，俱已敗挫﹔續派之馮子材、吳全美，又盡為李世賢所敗，湖州、廣德俱已失守。馮子材、吳全美已奔回蘇省﹔趙景賢亦被困於寧　國府。種種消息，張國梁聽得，暗忖：「軍餉全靠閩、浙及廣東三省。今閩、浙運道　已斷，只有廣東，相隔太遠，將來糧餉不免拮據。即目下情形：前後受逼。勉強交　戰，損失必多﹔和春一軍，又不能相應，計不如暫行退軍。」想罷，即令三軍拔隊速逃，望丹陽而退。

　　李秀成見國梁已退，天京之圍已解，乘勢追殺：「張國梁折傷三千餘人，逃　回丹陽去了。秀成即令李世賢、楊輔清、吉志元，俱屯紮金陵城外﹔自己進城面　君。具述近來戰狀。

　　時和春亦為陳玉成所敗，失去營壘四十餘座，折兵四五千人，亦領兵東逃。料得張國梁以丹陽為根據，必退回丹陽地面。故亦引兵同奔丹陽與張國梁會合。

　　是時太平軍大獲全勝，陳玉成亦同進天京，與李秀成計議進兵之事。洪秀　全設宴款於殿上。並召李世賢、楊輔清、吉志元一同入內飲宴，共商大計。李秀成道：「歷年勝負無常。自前者武昌失陷，吾軍已一弱﹔及英王破勝保，某等斬向　榮，吾軍乃復振﹔及許灣一戰，吾勢已復弱矣。幸近來仗國家洪福，破六合，斬溫　紹原﹔破杭州，取王有齡﹔英王蕩掃皖、鄂間﹔侍王又破馮子材、吳全美﹔吉志元、　楊輔清撐持蘇寧﹔今又復敗和春、張國梁，氣勢已大振，是此正進取之時也。然　吾國久不能長驅北上者：以天京屢次被人牽制故耳！今諸將環集於此，當悉力　結果和春、張國梁，以絕蘇寧之患，然後留勁將分持鄂、皖、贑、浙省，我即可以　大軍北上矣！」眾人皆以為然。李秀成乃請英王陳玉成，先還安徽，以鎮諸路﹔留　吉志元駐溧陽，並鎮金陵﹔留楊輔清駐軍蕪湖，以鎮皖甫、浙北，兼籌糧道，徐與李世賢率軍直趨丹陽。適劉官芳亦引兵至，秀成乃令附於李世賢一軍，以厚世賢兵力，即分左右直趨丹陽。且說張國梁走至丹陽，不多日和春亦到，各訴敗兵之事。國梁道：「此次之敗，失在分兵﹔今當互為犄角，免中敵人奸計。」和春點頭稱是。忽報李秀成軍到：「張國梁計點部下及和春部下，尚有三萬餘人，盡可一戰。乃自出南門，離城十餘里駐紮﹔和春亦紮軍東門外，與國梁互為聲授。國梁以知州游長庚及總兵熊天喜，駐守丹陽城內﹔以馮子材領本部四千人，更撥馬隊一千，使為游擊之師﹔以吳全美統水師，在內河為援應。分撥既定，專候李秀成軍來交戰。

　　時李世賢沿句容，李秀成沿溧水，分道共趨丹陽。忽前部先鋒賴文鴻，捉獲一人為奸細，那人口稱：「願見忠玉，有要事報告。賴文鴻即將那人解進中軍，原來張國梁自雄黃鎮潰敗，那潰敗之勇，沿途搶掠民間財物，故居民多怨國梁。張國梁以逃兵留在民間搶掠，頗非得計，故到丹陽後，再招逃兵歸伍。賴文鴻部下所獲者，即張國梁的逃兵。當李秀成傳他訊問時，那人自稱為張英，願作秀成內應。秀成道：「汝既逃，焉能為吾內應乎？」張英道：「今張國梁再招逃兵，免其搶掠，故小人立意歸伍也。」李秀成道：「汝即歸伍，只是一個軍人，又焉能作吾內應？」張英道：「小人在營時，自為一黨，有數十人。若當忠王與張國梁交戰時，吾等從後窺便刺殺之，有何不可？」秀成道：「汝若能如此，當有大功，汝可以行之。但恐不及耳！」張英道：「小人今便去投營。若忠王遲到一日，當可成功矣。」秀成乃贈以白銀十兩，笑而遣之。左右恐以為偽。李秀成道：「吾今自問，除敵將之外，斷無人肯以計賺吾！但某所慮者，只以他區區一個軍人，或不能濟事耳！然事終不成，於吾亦無所損也。」於是率軍緩緩而行。離丹陽二十餘里，與張國梁一軍高約十餘里，即紮下大營，與李世賢左右相應。各結軍壘百餘座，夜後營內燈火沖天，震動遐邇。

　　秀成令李世賢、劉官芳合戰和春一軍﹔而以本部獨當張國梁。此時張國梁招集逃兵，軍勢復振，和春戒以戰事在即，不宜再招逃兵，免敵人縱人混進。張國梁深以為然。甫一日秀成已到。張國梁即知會和春：「欲乘秀成已到，人馬喘息未定，即行攻之，便與和春相約同進。

　　時秀成大集諸將，令賴文鴻為前部，先進兵掠陣，首從左路進攻，卻向右奔來，料張國梁必以右路截擊，那時張軍必盡數移動，然後以一軍乘之。又探得清國欽差德興阿一軍，方紮興化，恐聞丹陽緊急，必移兵相救，乃飛令羅大綱、郜雲官，移兵直向揚州，以牽制德興阿，而阻丹陽救應。此時賴文鴻一軍，首攻張國梁左軍。國梁引兵迎敵，賴文鴻卻移兵反向右路，國梁左軍即奮勇躡追，右軍復出，以夾擊賴文鴻。正喊殺間，秀成卻令陳其芒引兵，攻張國梁左路。時張國梁在中軍，只注意李秀成一路，不虞再有陳其芒來攻自己左軍，故被陳其芒一擊，隊伍全亂。李秀成大軍齊出，國梁仍死命堅持，只望和春可以相應。不料和春一軍，亦已被李世賢、劉官芳所困，張國梁更沒援應，那李秀成進勢愈銳。國梁正冒死相拒，忽然後軍大亂，反放槍向國梁中營擊來，國梁措手不及，坐下馬先已倒斃，忽向左右換取馬匹。甫復乘馬，那賴文鴻、陳其芒兩軍，已直撲陣前，萬槍齊發，張軍大受損害。國梁料知不敵，急行軍殺開血路而走，欲奔回丹陽固守。誰想李秀成早防國梁再退入城，卻令賴文鴻、陳其芒，於國梁退時，先行截出張軍後面，以阻國梁入城之路。張國梁軍中後營，又有與李秀成相應的，以截張國梁，故國梁直不能進城。此時喊聲連大，張軍死傷不計其數，張國梁只得引兵望東北而逃。李秀成引軍追襲，沿途奇擊，張國梁無從抵禦。見追軍漸近，欲拔劍自刎，左右急奪其劍。國梁求死不得，李秀成已經趕到，下令捉得張國梁者，賞萬金，授指揮﹔擊死張國梁者，賞五千金，授檢點，李軍一齊奮勇。

　　時張國梁左右只剩數十人，拚命前走。忽前面有一河相隔，那河正是丹陽河。水勢滔滔，闊約二十丈。張國梁此際前無去路，後有追兵，坐下馬又已被傷，料不能過河，不禁兩眼垂淚。即下了馬，欲投諸河中。回望追兵，已盡望見旗號，正是李秀成的。忽有一親兵飛步至張國梁之前，自言善識水性，挾定國梁，便欲游水渡河。張國梁回望李秀成軍兵，離不得數十步，恐為秀成所獲，乃盡力爭紮，要投河去﹔奈那親兵十分粗猛，用力挾定張國梁，竟令張國梁爭紮不得。張國梁大怒，以口奮力齧親兵之後項，該親兵痛極，始擲放張國梁於地上。國梁即翻身躍於河中。那李秀成隨即迫到，已認得張國梁，眼見他投諸河上，只有張國梁從騎三十餘人，口稱願降。李秀成一一撫慰之，並向降兵問張國梁情景？那些降兵便把張國梁兵敗原因，及投河情形，具向李秀成詳述。秀成歎息不已。謂左右道：「昔張國梁與洪天王共事於廣西，天王以其向處綠林，懼其野性難改，頗輕視之。翼王石達開，謂國梁雖粗武無文，但驍勇善戰，故每向國梁曉以大義，冀為吾國出力也。乃國梁終不謂然。因當時金田初起，人馬不多，以為洪天王難於成勢，故早已心變，欲得清朝一官半職，以為榮幸。那安王洪仁發，又不心細，致令國梁私遁陣清。叵奈執法太嚴，竟以國梁降清，乃盡殺其家小，使國梁以此懷仇，始終為敵人效死，吾甚惜之。今國梁得此結局，真可歎也。」秀成說罷，仍恐國梁或知水性，可以逃生﹔乃派人馬環守河面。並囑道：「如國梁泅水得生，則放槍致其死命﹔如其已死，乃拾而葬之。因各扶一主，各有一忠，生則與之為敵，死則不與他為仇也。」左右聽得，大為感動。

　　徐見張國梁屍首浮於水面，李秀成即令人撈獲之，復令備棺葬於丹陽城外。可憐張國梁一員健將，由綠林出身，初與洪秀全同事，後投於向榮麾下，始終奮勇，為清廷出力﹔雖屢戰屢敗，唯仆而後起，數擾金陵，使洪秀全不能安枕。故國梁雖敗，人謂其實足阻洪秀全北上之師，且牽制金陵，為皖、鄂、贑、浙各省助力不少。雖敗亦清國功臣也。今乃敗於李秀成之手，殞命丹陽河上，亡年五十餘歲。後人有詩歎道：

　　綠林有豪客，從戎拒太平。

　　盜魁傳桂省，將略在金陵。

　　百戰心無懼，三軍勇可驚。

　　愚忠原可憫，誓死報清廷！

　　張國梁已死，清廷憐其盡忠，加以太子少保官銜，世襲一等輕車都尉，並賜諡忠武，此是後話，不必細表。

　　單表張國梁既死，所遺部下軍士尚存數千人，俱為李秀成招降去了。並訪得國梁部下從後營反擊國梁者，如張英等數十人，俱重賞之，升張英為都檢點。秀成全軍大捷，復移兵向右路。時李世賢一軍，與清將和春相拒，世賢卻令劉官芳領兵繞趨後路，以要和春之後，兼攻丹陽。那時丹陽守兵無多，居民又多有思念李秀成者，故城中極形紛擾。見張國梁已敗，乃開門迎劉官芳人馬入城，知州游長庚、總兵熊天喜，俱已殉難。那和春部下人馬雖眾，以吉林馬隊三千人為前路，死命進衝李世賢中軍，奈不能得手。不多時知道張國梁大敗，軍中己無鬥志﹔徐又報劉官芳已攻進城，和春已知勢不可為，乃欲退兵，不想劉官芳復由城內殺出，直攻和春後路，李世賢又扼其前，以致腹背受敵，和春大敗，引兵望東而逃﹔惟前部吉林馬隊，已被李世賢人馬圍困，不能得脫。所有吉林馬隊三千人，已為李世賢攢擊，死去二千有餘。馮子材欲以游擊一路衝人援應，亦被劉官芳人馬擊退，以致和春大敗。李世賢乃乘勢東下。時清將總兵吳全美，方領水師屯紮丹陽河之下流，當李世賢追至時，將其兵船縱火焚燒，數百號拖署化成一炬。吳全美只得登岸而逃。和春見各路俱敗，所部三萬人只存數千，狼狽在蘇州而逃。那時兩江總督何桂清，在常州尚擁兵萬餘人，聽得丹陽大敗，不敢在救，挈妻小亦向蘇州逃走。李秀成、李世賢大獲全勝，計點清兵屍首，沿途山積，死去不下二萬人﹔招降者，其數亦有萬人，餘者多已逃散。統計和、張兩軍五萬餘人，張國梁全軍覆滅，和春只存數千人，逃至蘇州滸墅關，方移書詰責何桂清先逃之罪。忽聽得張國梁部下二萬餘人，全軍覆滅，已投死丹陽河中，乃憤不欲生﹔又因和、張兩軍，向來搶掠，蘇省人民多視之如仇，故和春奔至滸墅關時，見居民戶首多有楹聯貼出，道是：同心盡殺張和賊，協力相扶天國兵。

　　和春見民心如此，欲在蘇州再復招兵，亦是難事。又思本部人馬，向與張國梁共事，最為得力，今國梁已死，更無人相助。且自覺一敗至此，亦無以見人，乃即弔梁自縊。自和春、張國梁俱死，蘇省清兵勢力已盡，李鴻章時在上海，方配置洋槍隊，欲行上駛，亦已不及。於是李秀成、李世賢，留劉官芳在丹陽附近，檢理清兵屍首，安撫居民，辦理一切善後事宜。並收復金壇、丹徒、宜興各縣。李秀成乃直下無錫，趨蘇州﹔李世賢則攻下常州。所到之處，清兵皆反，開門迎降。故李秀成、李世賢，自丹陽大捷，順流而下，已唾手得了蘇、常二府。李秀成乃即出榜安民，撥人馬留守蘇、常一帶，與李世賢一齊班師而回。

　　沿途探聽得清欽差德興阿兵在泰興，本欲移救丹陽，已為羅大綱等截擊，退回淮南﹔那馮子村、吳全美，亦奔回松江。當李秀成回金陵，一路上出示撫諭居民。那里居民前見和春、張國梁等軍紛紛搶掠，故無不歡迎秀成人馬，皆道和、張兩軍既去，吾民可以安寧矣！李秀成以居民頻遭兵燹，乃向蕪湖、鎮江運米前來，舉辦平糶，民心益悅。秀成自回金陵，奏報丹陽戰務。洪秀全以秀成此次出兵，往返不過一月，乃破丹陽，和春、張國梁走死，復平定蘇、常二府，不勝欣喜。李秀成乃請大簡師徒，與李世賢一同北征。洪秀全亦以為然。

　　時洪仁玕出師安撫各省。惟安王洪仁發、福王洪仁達，在南京執權。那洪仁發，自洪秀全既定金陵之後，與平時性情大異：從前是個天真爛漫的人，胸中別無心計﹔惟洪仁達則度量狹隘，性尤忌刻，至是更唆動洪仁發，同為一氣，只是攬權持勢，妒忌功臣。那洪秀全性又過柔，以兄弟之情，不大敦責。故洪仁發、洪仁達，更為得意。朝中文武，大半趨承其意。洪仁達性又貪婪，臣僚中如有供應的，則視為莫逆﹔否則諸多阻撓。前既迫走石達開，此時又忌及李秀成。因洪秀全當時政事之權，俱在議政局：那局長實掌政治大權。自楊秀清既死，石達開既去，於是議政局長一任，乃以李秀成領之。洪仁達欲為議政局長不得，更嫉李秀成。李秀成亦知其意，每欲以局長之職讓之，奈洪秀全不允，諸臣亦以為然。故李秀成雖然出征，亦遙領局長之權。及此次大捷而回，數月之間，如王有齡、和春、張國梁皆清國有名將官，盡死於李秀成之手，斬清兵數萬，拓地數千里，威望愈著，而洪仁達之妒忌亦愈深。當李秀成既回金陵，力請北伐，洪秀全已有允意﹔惟洪仁達百般阻撓，但言東南未靖，一旦北伐，不無內顧之憂。洪秀全因是又不能決。乃以李秀成連年疲戰，暫行休兵江寧，再商進取。

　　單說皖南寧國府，逼近浙江。從前李秀成下杭州，曾國藩調趙景賢駐守寧國後，以寧國力秀成必爭之地，更令提督周天受領兵五千助守。然自李秀成由浙旋師，已令古隆賢扼寧國一路﹔及定了蘇、常回金陵，知寧國為四戰之地，不容輕視，乃令部將吳汝孝、陳士章，由高淳移兵，會攻寧國。至是古隆賢、陳士章、吳汝孝三路雲集，共攻寧國府城。

　　時清將趙景賢，以本部人馬屯紮城外﹔而以周天受守城，為內外相應。

　　古隆賢乃請吳汝孝、陳士章合攻趙景賢﹔自己卻親自攻城，果然陳士章、吳汝孝分兩路夾擊趙軍，趙景賢寡不敵眾，欲退入城中，與周天受合守，又為陳士章所截，不能進城。那寧國絕少山嶺，多是草場戰地，無隘可扼。那陳士章、吳汝孝，自以人馬倍於趙景賢，不用奇兵，只用混戰：初猶兩軍合擊，繼而各自輪戰，趙景賢無可休息。連日爭戰，損傷極眾。

　　那一日吳汝孝、陳士章，乘景賢兵己疲憊，乃奮力合出，趙景賢大敗。

　　部下折兵三千有餘，又不能回城，只得引敗殘人馬，走回銅陵而去﹔周天受又不能出城援應。自趙景賢敗後，守勢亦孤。陳士章、吳汝孝，乃悉銳助古隆賢，合攻府城。周文受百計死守，終不忍棄城而去。那古隆賢、吳汝孝、陳士章，將寧國圍得鐵桶相似，水泄不通，以絕寧國援應。計自九月初四日，圍至十三臼，前後十天，城內糧餉已絕。周文受只望外應，惟絕不見有援兵馳到。眼見糧盡，軍士多有餓斃，遂於十三那一夜，率死士三千人，突開城門，直衝洪軍。但那裡敵得太平兵馬多眾。管教：死士三千，陡見營前摧上將﹔孤城七載，又教城內殞良才。

　　要知後事如何？且聽下回分解。
