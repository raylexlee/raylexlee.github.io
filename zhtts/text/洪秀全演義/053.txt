
			　　話說李世賢解圍而去，左宗棠乘勢追趕，追殺到二十里而回。而張運蘭、曾國荃、唐義渠、王開化、吳坤修、林文察、丁長勝、石清吉、席寶田、周天培共十路援兵，已一齊趕到浮梁。知左宗棠回軍，即會見左宗棠，曾國荃道：「李世賢已這去乎！何君回軍之速也？」左宗棠道：「敵將似知將軍等救兵將到，解圍先遁，吾始從後擊之。連追二十里，懼孤軍深入，故以折回，若將軍等早到半日，則李世賢全軍俱覆矣！」曾國荃道：「左公若能誘致世賢，則十路援兵擒世賢必矣！今以十路援兵，奔逐數百里，使李世賢得全軍而退，誠為天下笑也。」張運蘭道：「早知如此，吾等十人當分為二：以五路趨浮梁，以救左軍，以五路直躡黃文金，猶勝於此。今黃文金必回擾浙江﹔即李世賢軍力未衰，亦回擾皖南，則寧國、祁門一帶，又將多事矣。」說罷諸將齊出。席寶田、張運蘭道：「左公此舉，借吾等援軍聲勢，以敗敵人，而將獨引為己功也！」於是張運蘭、曾國荃等，以戰狀報知曾國藩，且以婺源、樂平、浮梁等縣糧草缺乏，先後引軍回屯饒州府、景德鎮、新淦章樹鎮一帶，以聽曾國藩後命。

　　惟左宗棠自退去李世賢之後，自以為得此一捷，出於意外﹔適郭意誠時在曾國藩幕府，左宗棠乃致意郭意誠，自以乞糧於曾軍，國藩只予以樂平、浮梁、婺源三縣錢糧釐金，得諸灰燼之餘，縱有徵收之名，而無徵收之實，以此抱恨於國藩﹔又自以數千饑病之卒，意外得一勝，頗為自得。郭意誠告諸曾國藩，國藩心頗不懌。以接張運蘭、曾國荃、席寶田等報，亦以左宗棠自貪小功，致縱大敵，更不悅左宗棠。而曾、左交惡，已始於此矣。

　　且說太平天國軍師錢江自遁跡後，已無有蹤跡。當胡林翼第一次收復武昌，所得洪秀全文卷，即錢江《興王策》，前曾呈諸洪秀全者，亦為胡林翼所得。讀其《興王策》十餘條，無不歎錢江為奇才，而苦不知其所在。時雷正琯在湖北，為團練大臣，覽錢江《興王策》，擊節不置，抄錄一遍，日為之朗誦，自是深慕錢江其人。時謂左右道：「錢江天下才也！其初輔洪秀全，誠為可惜﹔若得而用之，天下不足平矣。」時幕友王延慶進道：「觀錢江懷抱大才，不遇於世﹔又欲急就功名，以展其驥足，如范增欲依項羽以成名無異也。彼既離洪秀全而去，必知洪秀全不足與有為，然後捨之﹔今彼匿跡銷聲，不過懼罹罪耳。方今海禁未通，彼逃將安往？若密訪之，必得其人也。」雷正琯深以為然，乃密令人訪察之，終無所得。後以捻黨日熾，清廷以袁甲三為欽差，駐兵河中，袁甲三奏以雷正琯總辦糧台，雷正琯遂移軍河上。惟酷愛錢江之心，依然不息。左右皆諫道：「錢江本輔洪輔洪秀全，位力軍師，且棄之而去，如神龍見首不見尾，公安得而用之？」雷正琯不以為然，並道：「彼若非急於功名，必不輕就洪秀全﹔彼之去，必知洪秀全不足有為，而後去之也。天下安有急於功名者而不可以聘用乎？故吾患不得錢江，不患錢江不為我用。以彼方懼罪，吾若赦之，而復加以功名，何患其不就？吾若得錢江而用之，絕大功名不難致也！」由是欲訪錢江之念，其心益堅。

　　時委人四出，以訪錢江﹔所委之人，且豐其薪水，務欲得之。而被委者，又恐無以報命，故造謠言：今日言蹤跡在何處，明日言蹤跡在何處，鬧過不了。左右皆道：「若如此訪之，是反令錢江疑懼也！雖有蹤跡，且將避之不遑，又安得能之？不如先出一示，勸人勿作捻黨﹔井言如有懷才不售者，許其來見﹔縱前有罪者，亦聲明赦而用之，則人不致驚疑，而訪才亦易也。」雷正琯從之。自出此示後，便有許多一知半解之徒，躍躍欲動。時有一人作道裝，漫遊河上，亦時往來於城市中，且好吟詩，每遇叢林古剎，則以粉筆留題，皆署名閒散道人。每題詩必有自負氣，且涉及時務，時人多奇之。有環繞攀談者，彼則指天畫地，旁若無人。由是悠悠之口，皆歎為奇才。時雷正琯所發偵探，亦留意及之，嘗向他問道：「以君大才，何不為世用？」那道人答道：「吾不能再用於世矣！果能用我者，其在雷正琯乎？」各人益奇之，以告雷正琯。那雷正琯聽得，亦以為異，密令人抄其詩詞一看，有雜感詩數首，雷正琯讀之。詩道：

　　獨倚青萍陋把憂，談兵紙上豈空謀。誰催良將資強敵，欲鑄神奸首故侯。機已失時惟扼腕，寸無用處且埋頭。東風何事吹桃李？爭與梅花妒似仇。

　　飄零無復見江鄉，滿眼旌旗襯夕陽。芳草有情依岸綠，殘花無語對人黃。漢家崛起傳三傑，晉祚潛移哭八王。卻憶故園金粉地，蒼茫荊棘滿南荒。

　　地棘天荊寄此身，生還萬里轉傷神。鄉關路隔家何在？兄弟音疏身自親。擱蝨曾談天下事，臥龍原是草廬人。西山爽氣秋高處，縱目蒼涼感路塵。

　　草野猶懷救國志，而今往事哭秋風。桓劉有意爭雄長，韓岳終難立戰功。滄海風濤沉草檄，關山霜雪轉飛蓬。匆匆過眼皆陳跡，往日雄心付水中。

　　桑麻雞天下人家，誰識秋情感歲華？夜氣暗藏三尺劍，邊愁冷入半籬花。雲開雁路天中見，木脫鴉聲日暮嘩。幾度登樓王粲恨，依劉心事落清笳。

　　一年一度一中秋，月照天街色更幽。大象有星原北拱，人情如水竟東流。賈生痛哭非無策，屈子行吟盡是憂。寥落湖海增馬齒，等閒又白少年頭。

　　山中黃葉已蕭森，招隱頻年負客心。北海酒樽誰款客？南華經卷獨追尋。乾坤象緯時時見，江海波濤處處深。莫怪東鄰老杜甫，挑燈昨夜發狂吟。

　　餘生猶幸寄書庵，自顧深知己不堪。蘆雁歸音回塞北，蒓鱸鄉思到江南。雖無馬角三更夢。已有豬肝一片貪。且染秋毫濕濃露，手編野史作清談。

　　雷正琯見之，卻道：「此人必懷才未售，但是否為錢江，姑不必計。就其語氣，亦像一二，姑且請見之，看其才略如何，然後計較。」於是奉委各員皆注意該道人。次日復遇之，為邀至雷正琯行台之內，雷正琯以禮相接，相與談論時務。那人口若懸河，對答如流，雷正琯許為奇才。並道：「觀君詩詞，似從前曾建許多事業，想君當時必在洪軍任事。吾固傾城以待足下，足下幸勿隱諱。」那道人聽了，卻笑道：「公既知之，何待多言！」雷正琯大喜，待以殊禮，每事必詢之而後行。惟那道人建言論事，則滔滔不竭﹔臨事畫策，卻不中大肯。時雷正琯方辦糧台，而捻黨勢熾，各路大兵頓聚陝、晉，各處糧運每慮不繼，那道人一籌不展。雷正琯至是疑之，以其言有餘而行不足，知為該道人所欺，自言道：「此非錢江，吾卻誤矣！」後來遂借事借口以殺之，以殺錢江報聞，此是後話，不必細表。

　　且說太平大將前軍主將輔王楊輔清，自得洪秀全立為主將，以江、鄂一帶，有李秀成、陳玉成等，可以支持大局。唯清軍糧道，當時實靠閩、粵，若不先破福建，並下廣州，終無以斷清兵糧道，乃函商李秀成，願以大軍下閩、浙。時李秀成自撫定蘇州之後，連與洋兵交戰，直下清浦，復破洋兵，得洋槍二千餘支，乃回軍蘇州。適清兵馮子材等，有復攻常州之說。秀成乃再回常州府，撫定各路，使由南京直至蘇州，皆無梗阻。乃甫到常州，即接楊輔清來文：力陳由浙入閩之利。秀成亦念欲顧東南，須阻斷清軍糧道，方足使東南穩固，庶可以北伐也。遂贊成楊輔清之議，改令李世賢重顧浙江，兼應贑省，令黃文金顧贑，而以魏超成助之﹔並令陳宗勝重顧皖、贑之間，即准令楊輔清南下。

　　那楊輔清既接李秀成回文，亦以入閩為是，惟秀成回文之意，仍注意北伐，故並囑楊輔清道：「伐閩以斷敵軍糧道，自是要策。但鄙意仍重北伐，若既下福州之後，即留將駐守，宜速回軍，以固天京根本可也。」楊輔清道：「豪傑之士，所見略同，吾意決矣。」乃即報之洪秀全，將發兵而南。

　　廣西一帶，有陳金剛起事，欲附太平天國，乃致函於楊輔清道達意見。

　　楊輔清道：「此人正合用著也！」原來陳金剛部下，亦擁眾萬人，有部將江志、侯臣、戴鄭金等，頗稱敢戰，故縱橫於廣東之肇慶、羅定、以迄廣西，清兵屢疲於奔命。楊輔清因此以為陳金剛可用，並對左右道：「兩江清兵之糧，仰給於廣東、福建﹔兩湖清兵之糧，仰給於貴州、廣西。今吾下閩省，以斷清兵於兩江運道﹔即以陳金剛牽制廣西，亦足斷清兵於兩湖運道，並足為翼王聲援也。」乃奏知洪秀全，以王爵封陳金剛﹔並封江志、侯臣、戴鄭金為列侯，令其分攻桂省去後，楊輔清摒擋各事，發兵六萬，由寧國南下，先後陷徽州、淳安等處，復破嚴州、金華，所向披靡，遠近震動，直趨處州。時清廷以慶瑞為知兵，飛調慶瑞為閩浙總督，以拒楊輔清。那慶瑞探得楊輔清軍勢浩大，恐不能抵敵﹔乃六百里加緊求救於曾國藩。那時曾國藩自分兵十道，攻退黃文金、李世賢後，軍勢復振。及接慶瑞告急之報，即派總兵朱品隆、江長貴，各領兵七千人，分道往援慶瑞。此時慶瑞部下士卒二萬人，連著旗兵共有二萬餘人，由福州過單陽，直抵溫州，移向處州進發。沿途聽得楊輔清領大軍六萬，將由浙南下，乃謂左右道：「楊輔清在洪秀全軍中，號為能將，自李秀成、陳玉成而下，彼即與李世賢齊名。其部下又能征慣戰，且數倍於我。彼若先得處州，將乘勢南下，那溫州地方瀕海，我軍水勢未備，難為犄角。不如先踞處州，方為上策。」隨率人馬趨處州﹔再一面催曾國藩發援應。

　　將抵處州，探得楊輔清本部，離處州城只有三四十里，瑞慶欲候曾國藩救兵到時，然後出戰，是夜在城樓上從高北望，見楊輔清本部旌旗齊整，刁鬥森嚴，不覺駭然。謂左右道：「楊輔清人馬何其眾也！想不出明日來攻城矣！」次早傳令軍中，嚴密守禦，不想自晚至暮，並不見楊輔清來攻城，慶瑞心中大疑。自忖道：「楊輔清南下，應在急戰﹔不來攻城，其中必有別謀。」正在疑慮，忽探馬飛報：楊輔清現派兵四處查察小路，大營向西路，不知何意？慶瑞拍案道：「楊輔清軍中必無六萬人馬，不過虛張聲勢耳！吾方以大兵先扼處州，波即不敢越處州而過矣。今計曾國藩救兵非旬日可到，若被楊輔清借越小道，直達閩境，沿途號召，後患方長。今不可不戰。待今夜再看情景如何，即準備戰事可也。」及到夜分，果見楊輔清大營已移向西邊，且計其燈火，亦不如前夜之眾。慶瑞益決，言曰：「吾兒為楊輔清所賺。今觀之，乃知其不攻處州，自有原因耳。」遂下令明日五更造飯，平明起兵。時楊輔清自知人馬多眾，慶瑞必不敢遽出，將緊守城池，以待援兵。是終難人閩，乃獨不攻城，惟尋覓小路，故作偷渡狀，並將大兵分道，向山林埋伏，減少旌旗以誘慶瑞。徐探得慶瑞軍中半守城裡，半守城外，忽然並將城內各軍，亦大多移出，營中頗有舉動，楊輔清道：「慶瑞將出兵矣！」便傳令軍中：如慶瑞兵到時，以偽敗誘致之﹔若見中軍大紅旗高舉，便是慶瑞中計，各路伏兵可一齊殺出。復飛令魏超成，由贑甫攔人閩境，以擾慶瑞之後。分拔既定，亦於五更造飯，專候清兵。

　　不多時慶瑞已統大兵齊至，遠望見楊輔清旗無多，益輕視之，促軍直前，約離不得十里，清兵一齊發槍，向太平人馬攻擊。楊輔清亦督兵接戰。慶瑞點數楊輔清軍中，約不及二萬人，遂於馬軍在前，步軍在後，竭力猛戰。自辰至午，楊輔清勢似不敵﹔慶瑞左右指揮，並令如敵軍一敗，即猛力前進。說猶未了，已見楊輔清引軍退，且戰且退。慶瑞督兵追之。

　　原來西北一路，頗多山林，且林木叢雜，地亦崎驅，時楊輔清方率兵而走，後路人馬，且約有千人，向清兵投降。慶瑞更無思疑，以馬軍直躡楊輔清之後，約追二十里，地益難進，左右皆諫道：「此處地勢頗不便用兵，楊輔清恐非真敗也。」慶瑞道：「此地我不宜用兵，豈敵人獨宜用乒乎？彼軍且有降者，詐敗必不如是也！」說罷仍主急追。忽聽得四處鼓聲大震，四至八達，山林之內，皆現出楊輔清旗號。慶瑞見了魂不附體，又懼軍心惶亂，乃故意謂左右道：「八公山草木，恐非真兵也。楊輔清故作此以矮我耳。三軍不要畏俱，只管向前，今夜定要斬楊輔清之首矣！」但慶瑞雖如此說，唯說時已手忙腳亂，左右皆為變色。雖慶瑞之言，亦只唯諾相應。時浙江參將張其光，方以本部隸於慶瑞軍中，慶瑞用為中後軍統領。張其光忽從後路策馬而至，謂慶瑞道：「楊酋伏兵已現矣，新降之兵不下千人，尚恐非真降也！若為內應，吾軍亂矣！宜早作區處。」慶瑞道：「此言亦是。但軍中方俱中伏，吾唯設法穩住軍心﹔若這殺降兵，軍心亦俱，必不可也。但窯防之可矣。」張其光退後，慶瑞方寸已亂，漫無主裁。繼思地勢既險，退亦難艱，不如直進。乃傳令從速進兵。但號令雖下，入馬不前，慶瑞大怒，前鋒副都統穆騰阿立殺數人，軍士始勉強前進。忽然上游鼓聲大震，塵頭飛滾，楊輔清已率兵殺來。太平軍前鋒成大吉，率兵當先，直衝清軍。慶瑞即令穆騰阿引馬隊接戰。楊輔清將大紅旗一舉，復下令道：「慶瑞已中我計矣！當盡殲清兵，休令放走一人也。」太平兵得令，一齊奮勇，左右八道，伏兵亦盡行殺出。旗幟掩映，皆向清兵殺來，大呼不要走了慶瑞，清兵無不膽落。但見子彈如雨，硝煙蔽大，清兵大受損傷。後路新降之兵，又嘩然自亂。張其光傳令先殺降兵，奈清兵此時已互相逃竄，前路馬隊又望後而逃，自相踐踏，清兵死傷不計其數。楊輔清大兵已漫山遍野而下。穆騰阿知不是路，率馬隊飛人中軍，保著慶瑞望後而走了。管教：一計成功，已見處州成血海﹔兩軍會戰，又教廣信起風云。

　　要知後事如何？且聽下回分解。
