
			　　話說左宗棠見清廷如此重待一個舉人，驟膺五品京堂出身，確是算得榮華，便定了主意，出來任事。那時清廷見李續賓兄弟屢立戰功，便撤去呂賢基，以李續賓署安徽巡撫，使擔任辦理安徽軍務，不在話下。

　　且說洪天王自進了桐城，威聲大振。令李秀成出師安徽，會同北上。李秀成由江寧過太平府入皖境，駐軍含山。洪大王大軍已過無為州，離含山不遠，忽廬州天國守將胡元煒奔到，洪天王大驚。原來清國陝、甘總督舒興阿，引兵五萬五千人，合壽春鎮總兵玉山已復取廬州。洪天王聽罷，以廬州為要衝之地，若不先破舒興阿，終不能北上，便移營與李秀成相會，同議進兵之計。秀成道：「今番出師，早被清人偵悉，故舒興阿驟到，欲阻我北進。且清兵先取廬卅，其志在復取安慶，故救兵大至。觀舒興阿駐兵岡子集﹔總兵五山駐兵拱宸門﹔麗鶴鎮總兵德音布與同知江忠濬、劉長佑，復募湘電前來駐紮五里墩，清兵聲勢，實是不弱。找當擇其易者先破之。一軍敗，則各路皆無用矣！」洪天王道：「廬州固在必爭。但賢弟所見，究從何處下手？」秀成道：「清總兵德音布，係宗室紈袴子弟，不諳軍事。吾當分兵攻之。卻先取拱宸門，以破玉山一路，只如此如此，可以破清兵也。」洪大王大喜，立著秀成發令：秀成即令先鋒賴文鴻以精兵五千陽攻德音布，反助攻拱宸門﹔另喚陳其芒以前部攻五里墩，取江忠濬、劉長佑﹔卻請洪天王陽攻崗子集，以牽制舒興阿。自領大兵來會清將玉山，單攻拱宸門。分撥即定，約定四更造飯，五更起兵。

　　且說舒興阿部下，俱屬甘兵，與湘勇意見不甚和﹔且又藐視湘勇，便欲天明引兵直進。忽五更時分，洪天王兵大至，把舒興阿人馬四面圍住。湘軍在五里墩相隔非遠，只是觀望不進。劉長佑奮然道：「此國之大事也，安可以私意廢公耶？」便欲拔隊前往接應。不意陳其芒領天國人馬，卷地而來。劉長佑大驚，急與江忠濬共御陳其芒。那德音布一路，不能擋賴文鴻之眾，早已望風光遁，因此清兵大亂。駐拱宸門清將總兵玉山，正欲移營在救，誰想李秀成人馬已至。清兵聽得秀成名字，不敢戀戰，秀成乘勢殺了一陣，玉山恐廬州失守，仍不敢遠離拱宸門，忽東角上一枝人馬殺入，乃天國大將賴文鴻也。那賴文鴻發槍百發百中，直入中軍，向玉山舉槍先發。玉山應聲而倒，清兵益亂，互相逃竄。賴文鴻乘勢搶至拱宸門，把火縱將燒來，城樓遂陷。城內望見拱宸門火起，呼無叫地，李秀成即領兵直進城內，一面撥人救火，一面將四面城門大開，迎天國人馬進城。秀成復令賴文鴻，引兵助陳其芒﹔另撥一枝人馬，往助洪大王。舒興阿知廬州已復失，不能抵敵，急領敗殘人馬，望和州而逃。洪天王也不追趕，即收兵進城。清將劉長佑、江忠濬料敵不過，引兵退十餘里。賴文鴻、陳其芒亦引兵回廬州。遂即出榜安民。傳令休兵半月，然後北進。

　　忽流星馬飛報禍事。稱說：「向榮現拜欽差大臣，增添吉林馬隊，以張國梁為先鋒，往攻金陵。聲勢甚大，恐有危急，特來報知。」洪天王聽罷，歎道：「我軍自由九江入皖境，破銅城，再下廬州﹔正擬乘勢北上，長驅大進，今金陵又遭此警變，怎生是好？」李秀成道：「彼實防我北進，故攻我金陵，以為牽制耳。金陵人物尚多，未必便急，只遣一將，直趨丹陽，以要向榮之後，即可解金陵之圍矣。」洪天王道：「金陵附近，可以擋向榮者，究有何人？」秀成道：「有楊輔清、洪仁達在金陵。且城池堅固，向榮未必遂得能志。又有劉狀元主持大計，准可無慮。不如催李世賢，由浙江回南京，軍聲一振，向榮自氣奪矣，大王不必慮也。」洪天王猶豫未決。副將林彩新道：「金陵為我國根本，倘有差失，干係非輕。不如回金陵，待破向榮之後，由淮揚往山東，長驅大進，亦無不可。」秀成道：「此言亦是。但兵法致人而不致於人。我若聞金陵之急，即疾趨回軍，清人必更躡吾後，此取敗之道也。吾軍若敗，金陵更震動矣。不知領兵由廬州略地而來，虛作進勢，兼應金陵﹔再調兵分堵南北岸，與九江林啟榮相應，以防衝突。一面使金陵守將固守，我卻打聽緩急﹔若金陵無事，我卻要向榮之後，乘勢北進﹔否則回應金陵可也！」洪天王鼓掌稱善，便飛令楊輔清、洪仁達固守金陵﹔又傳令李世賢，由浙回軍，以為聲勢。便提大軍望東進發。

　　再說向榮，自以屢敗無功，久欲一雪其恥。適拜命為欽差大臣，又乘洪天王出征，便思復取金陵。即大會諸將計議。張敬修道：「我軍屢敗，洪軍輕我久矣！金陵城中，必不設備﹔不如乘勢南進，若得金陵，大事了矣。」向榮深以為然，便率提督張國梁，將軍福興、副都統德崇額、總兵張敬修，共步騎四萬人，並吉林馬隊六千人，分道大舉。以張國梁、張敬修領步騎萬人，先攻鎮江，並囑道：「鎮江為金陵咽喉之地，不可不爭﹔既破鎮江，可分兵並掠溧水，會攻金陵，以應我師。以金陵城池堅固，非合大軍，不能動手也。」張國梁道：「金陵既已難破，今又分兵於鎮江，恐勢亦弱矣。」向榮道：「楊輔清為敵軍勁將，今回住鎮江，若我攻金陵，彼必來教，是我腹背受敵，正欲仗汝軍牽制之耳。」張國梁、張敬修便率部將馮子材、劉存厚等，領兵而行。向榮一面知照提督和春，移儀徵之兵進窺皖北，以擾洪軍。即與諸將起軍，望金陵進發。

　　早有細作報知李秀成。秀成謂洪天王道：「向榮死日近矣！波行軍向來小心，今傾兵以窺金陵，志圖一逞。須知我鎮江勁旅，既足支持﹔金陵堅固，亦難遽下。且吾軍雖出，與金陵相隔非遙，接應亦易，此行破向榮必矣。」便請洪秀全先回金陵，以鎮人心。打聽得向榮分為二軍，以一軍沿六合，以一軍沿句容，分道齊進，而以橋甕為大營。秀成打聽得清楚，即令溧水守將吉志元兵，分略金柱，攻黃馬及大小關。自率大軍，與健將賴文鴻、李昭壽、陳其芒，馳東而出，單迎向榮交戰。

　　且說張國梁統兵萬人，行抵鎮江。太平將楊輔清，謂部下道：」張國梁此來，非欲得鎮江，欲牽制我耳！我若堅持，彼即將去。吾相機乘之，不亦可乎？」便令諸軍緊守。張國梁連攻二日，毫不得志，即與張敬修計議道：「楊輔清驍勇好鬥，今獨不出，恐有他謀。」敬修道：「某料向帥一軍，必難遽下金陵﹔我軍若在此，曠日持久，終非良計，不如棄之。分掠溧水而西，以應向帥，較為上策。」張國梁從之，便解鎮江之圍，改掠溧水。時吉志元既得李秀成之令，已於張國梁未到時，破黃馬，下大小關，張國梁大力驚駭。謂諸將道：「我軍甫行，彼軍先出，是何神速乃爾！吾欲掠溧水亦難也。」馮子材道：「若不攻溧水，必須速奔句容，某料吉志元即擊我矣。」不想說猶未了，吉軍已至城內。四門亦分兵突出。張敬修欲與會戰。張國梁道：「軍心驚惶，戰必失利。不如避之，速奔句容，以會向軍，尤為穩著。」便引軍至北，吉志元從後躡之，張國梁無心戀戰，只圖與向榮合。吉志元乃（聯合溧水各地人馬，將圖大舉。欲追迫甕橋，以要向榮之後。

　　時向榮聞張國梁一軍失利，正欲援之，忽報張國梁兵至。向榮謂眾將道：「吾由揚州進此，以張國梁為前部，先制鎮江﹔國梁性本耐戰，今突然來此，正不知何故？」說罷張國梁已入，具道退兵原因。向榮道：「既不能牽制鎮江，恐楊輔清、吉志元反合而攻我矣！更以李秀成軍一至，吾焉能擋數路之衝。今當速行佈置，以禦敵軍，反以緩攻金陵為上策矣！」即令將軍福興，引兵駐六合之南﹔以副都統德崇額，引兵駐句容之北﹔以張國梁引馮子材、劉存厚為游擊之師，以防吉志元。以張敬修為前部，自統大軍居中策應。張國梁道：「高資一地，以為太平軍運糧要道，若斷彼糧道，則鎮江、溧水之敵人皆膽落矣。某攻鎮江時，未計及於此，大為失著。今請冒險一行。」向榮許之。張國梁便統兵赴高資：劉存厚欲爭首功，乃屯於附近高資之煙墩。不意楊輔清，已知張國梁回軍，乃親自統兵出城，直進高資。卻令副將陳宗勝領兵萬人先圍煙墩，自己單迎張國梁。時太平軍副將陳宗勝一軍先出，劉存厚以眾寡不敵，只令部下緊守。陳宗勝選勁卒為前隊，步步追擊，冒死而進。劉存厚不能抵禦，紛紛潰退。劉存厚先中彈而死。陳宗勝直進中軍：先後斬知縣事松壽及張翔國，揮兵直追，清兵大敗。時楊輔清方與張國梁大戰，輔清軍士極銳，張國梁亦奮戰不屈，兩軍喊殺連天。不料張軍右軍已敗走，劉存厚陣亡，國梁軍中無不膽落。時太平將陳宗勝一軍亦到，國梁不能抗御，副將馮子材，急保張國梁殺出重圍。楊輔清會合陳宗勝，乘勢追殺，國梁大敗。折兵五千餘人，遺失輜重器械無數，狼狽奔至句容。

　　向榮知張國梁軍敗，乃令先踞六合、句容兩城，以為根據。果然兩城之內天國守兵棄城而遁。向榮以天國人馬不戰而遁，心正滋疑，忽報李秀成一軍大至：前部先鋒賴文鴻、李昭壽已離此不遠。向榮即以張國梁、張敬修分為左右二軍，分迎賴文鴻、李昭壽。忽報句容、六合城內同時火起。原來這火實係太平軍所佈置。因太平軍深得人心，當棄城逃時，先留人馬雜住民間，待秀成到時，一齊放火，故向軍大亂。向榮急下令道：「兩城同時火起，乃敵人縱火無疑，不必理他。可撤城內守兵而出，棄城以求一戰亦可也。」不料吉志元聯合溧水各道人馬，先已馳到，即陷句容，以邀擊向榮。向榮即令德崇額力御吉志元，而以大軍與秀成交戰。時李秀成軍已至，以六合、句客火起，知向軍已亂，乃令賴文鴻、李昭壽於軍到之際，即行進攻﹔勿令向榮得以復行佈置。故賴文鴻、李昭壽甫與向軍相遇，即猛力進擊。向榮恐張國梁一軍轉戰鎮江、溧水，軍力已疲，急以福興一軍相助。惟賴文鴻、李昭壽性最勇悍，且戰且進。文鴻又工槍法，槍聲響處，張國梁坐下馬已被擊斃，把張國梁掀下地來。軍士只道張國梁中槍斃命，一時嘩潰。比及張國梁換馬督戰，軍中已全無隊伍。賴文鴻、李昭壽乘勢進攻，國梁一軍先已敗陣。太平將李昭壽即下令道：「賴軍已勝矣。吾軍不可落後，速宜奮力，以圖立功。」於是軍士皆歡呼而進。清將張敬修亦不能支，同時敗潰。

　　向榮正欲往援，忽見大營火起，卻是後軍知向榮必敗，欲降秀成，故縱火以亂向軍。向榮此時已漫無主裁。李秀成、陳其芒復至，與賴文鴻、李昭壽分四路，併壓向軍。向榮料不能支持，適德崇額又為吉志元所敗，向軍即令退軍。忽見東北路塵土大起，一軍要截去路。探子報道：「來軍乃是天國大將楊輔清。」楊輔清知道向榮一敗，必回揚州，故引兵沿上流而下。向榮聽罷，急改向東南而逃。隨後太平軍分數路截擊向軍，或逃或降或死，不計其數。向榮回望後軍，見大營火猶未息，太平軍已卷地追來，軍中呼大叫地，互相奔竄。正在危急之際，吉志元已率兵趕至，把向軍殺得七斷八續。吉志元正逼攻德崇額一軍，大呼降者免死，於是紛紛投降。向榮已無心回顧，不提防一顆彈子飛來，正中向榮左臂，幾乎墜馬。正是慌忙，見張敬修與福興狼狽奔至，倉猝言道：「後軍皆覆矣！速圖駐紮之地可也。」向榮急問張國梁現在何處？張敬修道：「現伊軍尚足支持，故殿後以保前軍耳！惟敵軍勢大，恐亦難以久持也。」原來張國梁見向榮已逃，恐為敵人所獲，故死力拒住後軍，且戰且退。不想太平將楊輔清一軍，從東北掩至，取建瓴之勢，如從天而下，把張國梁一軍衝破兩段，國梁此時人馬俱乏，無力支撐，亦惟有策馬而逃。太平軍士奮力追殺清兵，累屍數裡，太平軍皆踏屍而過。

　　時張國梁與德崇額皆奔至向榮馬前，向榮此時已知全軍覆沒，便令急走丹陽。李秀成與諸將率兵追殺十餘里，即傳令收兵。李昭壽道：「向榮窮蹙而奔，如鼠失穴，迫而殺之，直反掌耳。若待養回元氣，又多一勁故。不知大王何故收兵？」李秀成道：「不勞諸公虎威，向榮行即死矣！」吾軍已疲，丹陽尚有清兵萬人，十可輕視。方今黃文金在浦口，為左宗棠、鮑超所扼﹔曾國藩以塔齊布、鼓玉麟等圍攻九江﹔勝保亦駐兵皖北。吾當留此一軍，以顧大局。」李昭壽道：」大王何以知向榮必幾乎？」李秀成道：「向榮性質最強，強則氣勝﹔今經數敗，必抑鬱成病，羞慣交集，能勿死乎？」說罷即令楊輔清暫回鎮江﹔吉志元暫回溧水，復令軍士掘土掩埋清兵屍首，一面安撫被兵燹各地，自領兵回金陵。

　　且說向榮與諸將走至丹陽，計點部下共四萬人馬，只剩五千餘人。乃謂諸將道：「吾自用兵以來，自問堅忍耐戰﹔今一旦狼狽至此，喪師辱國，固無以對朝廷，亦羞見江東父老。」言罷，咯出血來，不覺昏倒在地，左右急為救起，臂上傷勢又發，急覓醫治療，將彈子取出，自覺昏沉不醒，不能理事。只令張國梁堅守丹陽，以防李秀成再至。

　　惟向榮病勢，延醫調治，毫無起色，日重一日。那日，諸將方環集問安。忽報有人送書至，向榮即令呈上。就在病榻拆開一閱，乃太平大將李秀成書也。書道：

　　太平天國七年，忠王都督江淮諸軍事，為檄告清將欽差大臣向榮曰：昔將軍立功秦隴，視師廣西，擁旄萬里，此非將軍得志之時乎？秀成以隴畝匹夫，瞻望旌旗，久深欽佩！以清國雖危，而保障東南，抗衡天國，當非將軍莫屬也。何將軍先走永安，再走灌陽﹔既敗長沙，復敗武漢。奔走東南，倉皇吳會，今復為奔亡之虜，窮蹙丹陽，撫殘兵而椎胸，對同人而灑淚，何今昔盛衰，一至如是乎？秀成一耕夫耳，忝膺大任，與將軍抗衡，方以為螳臂擋車，且慚且懼。乃吾兵一舉，將軍已敗不旋踵，師徒數萬，殘留數千﹔屍累荒原，血流漂杵。秀成性最慈懦，方慘不忍觀，而將軍獨忍為之者，故吾雖敬將軍報清廷以盡忠，究惜將軍驅人民以就死也！夫以將軍久經戰陣，熟諳韜鈐，縱不奏功，何以蹉跎至此！

　　意者雨露無私，不育異類﹔皇漢舊邦，自有真主。故將軍雖人事已盡，而為天意所阻撓乎？抑將軍為識時之俊傑，知大事已去，真命有歸，聊作潰敗以相讓乎？抑觀天心當居一於此。或以將軍窮蹙一隅，紛稱以吾軍乘勝之威，破丹陽擄將軍，有如反掌，而秀成實不忍迫將軍也。以秀成遇將軍而大功成，方為將軍戴德，何忍恩將仇報？且將軍固名將也，久著威望，性復堅強，必圖再舉﹔將軍又欽差大臣也，令旗一指，大軍即集，提劍所及，諸將景從，以旬日而喪數萬精兵，斷不甘於終敗，勢必再集師徒，重決勝負。則秀成雖愚，惟秣馬厲兵，準備而待。今與將軍約，以十日期，再於句容、六合，重與觀兵。英武能事如將軍，其或不以秀成為不肖，而不吝賜教乎？」

　　向榮看罷，大叫一聲道：「氣死我也！」即復吐鮮血，不省人事。諸將不知其故，急為救起，細讀來書，知為李秀成所氣，無不憤怒：個個摩拳擦掌，誓要與李秀成決個雌雄。正在憤怒間，只見向榮神氣略已回轉，揚目遍觀諸將，奄然下淚，徐徐歎道：「悍酋秀成好惡作劇也！」歎已又道：「吾命亦不久矣。可惜視師數年，毫無寸功，塗炭生靈，吾負國家，又負斯民矣！」又謂張國梁道：「吾與你共走於患難之中，義同父子﹔吾必薦汝，然薦汝非私情也！汝實耐戰，臨陣不屈。此後宜努力國家，以圖名垂竹帛，勿如吾之無用矣！」說罷便令取筆墨來，口授遺折，書記繕寫之。折內力稱和春、張國梁，皆可大用。向榮是夜，即沒於丹陽城中。後人有詩歎道：

　　秦隴稱良將，東南表戰功。

　　英才為國用，甘苦與軍同。

　　秉性能堅忍，居心獨誓忠。

　　丹陽星隕處，遺恨泣西風。

　　自向榮死後，清廷大為哀悼，特予溢忠武，並贈封男爵，又贈太子少保官銜。即依他遺折：薦滿員和春及提督張國梁為欽差大臣，辦理江南軍務。即有消息報到洪天王那裡。

　　洪天王大喜道：「果不出吾忠王所料也！」便厚賞忠王，並向李秀成道：「向榮雖屢敗之將，然好勇耐戰，在江南屢苦吾軍，且屢扼金陵，使朕不能大進，實為心腹之患。今向榮已死，朕無憂矣。」遂開太平御宴，與諸臣共醉。不料正飲間，有武昌急報，飛報禍事：你鄂督官文，鄂撫胡林翼，及前鄂督楊沛，會合各路大軍，共爭武昌。原來鄂督吳文熔，因戰被傷殞命，清廷乃以楊沛任鄂督。楊又失機革職，留辦軍務﹔乃以荊州將軍官文移督兩湖，於是與胡林翼共攻武昌。洪大王聽得，欲叫秀成往救。李秀成道：「目下尚多能戰之人，臣弟非不欲救武昌，然東奔西走，反中敵人牽制之計。」天王聽罷，點頭不語。李秀成深知洪天王之意，遂再奏道：「果不獲已，臣弟就提一旅之師，前往武昌，以釋大王厪慮。」洪天王立即允准。李秀成退後，歎道：「今番出師，實不得已耳！」又以各事部署未定，且恐武昌已危，便令賴文鴻以五千精兵赴鄂，隨領大平繼進。

　　且說清將曾國藩，自被洪天王襲取九江之後，心甚憤激，便移文胡林翼欲先取武昌。時胡林翼正取了黃州而回。忽得到曾國藩書信，便決意進攻武昌。即與鄂督官文、副都統多隆阿計議。多隆阿道：「方今天國人馬，只有譚紹恍在武昌，取之此其時矣！」胡林翼道：「前二次出師無功，皆由過於張揚，使敵人予作準備。今宜謹密行之，不憂武昌不下也。」官文深然其計。胡林翼一面回復曾國藩，請其會兵﹔一面令多隆阿取洪山﹔並請曾國藩調湘軍水師進妙河。胡林翼自與官文領各路人馬攻武昌，分撥既定。那天國守將譚紹洸，不時打聽清兵舉動，並謂左右道：「吾以一人，鎮守武昌，而牽制曾、胡諸人於此地，實彼之失算也！彼時時志在窺復武昌，且胡林翼正自黃州而回，來攻此地必矣！」便令軍士於武昌城外，增置木柵﹔並於西南兩門，埋伏地雷火線。再飛報金陵告急﹔又函致九江請林啟榮令孫寅三，由九江進兵，以邀曾國藩之後。不料分撥甫定，已報洪山為多隆阿所奪矣：官、胡兩軍，已直趨武昌城而來﹔清國水師，亦由妙河而進﹔餘外各路都一齊進發。譚紹洸不意曾、胡兩軍驟至，倒防備不及。胡林翼前部，就是多隆阿、曾國葆。自湘省水師練成，即以楊載福、鼓玉麟兼理。餘外陸軍前部就是塔齊布，領五千人馬，先攻武昌南路。胡林翼一軍已至，妙河水師又喊吶助威。武昌城內，天國人馬驚懼。譚紹洸謂晏仲武道：「清兵向不能得志者，以徒恃陸軍故也。今彼水師既成，勢力已與我共之矣。清兵既至，恐不易防守。兄弟究有何善策？」晏仲武道：「彼挾全力而來，我有守無攻，實為失著，不如避之。」譚紹洸道：「吾自起義以來，逢敵未常落後。今如此反示其怯也。」馮文炳道：「橫直武昌不能固守，不如全伏地雷，彼來我退，因而炸之，吾乘其敗，而復奪之，有何不可？」譚紹洸道：「皆非長策也。」便命蘇招生、隆順德，各統水軍，堵塞妙河，以迎清國楊、鼓二將﹔卻令副將洪春魁、晏仲武分守各路。自率大軍，晝夜巡視。誰想曾軍水將鼓玉麟，已派小艇十餘只，偷進南門濠口，志在水陸相應。時官、胡兩軍攻城甚急。譚紹洸督諸將竭力守禦。忽然馮文炳奔至，謂紹洸道：「兵力疲矣！清水師已偷進南門壕口，此時恐不能久守也。清兵眾多，故輪流攻擊，吾軍實是疲於奔命。不如依某前計：棄此城以炸清軍，然後謀以復之可也。」譚紹洸此時覺得此言有理。乃命軍士各打衣包，盡做逃狀，胡林翼從高處望之，深信譚紹洸將逃，即令軍士猛攻。並下令道：「譚酋將遁矣，休令彼逃脫也。」清兵聞令，加倍奮力，水陸並進，西南一帶城垣遂陷。太平人馬已紛紛逃出，清兵皆欲急進。忽然震地一聲，如轟天聲響，城垣遂陷了百餘丈，清兵被陷者不計其數。管教：妙計成功，先伏地雷摧大敵﹔小孩斬將，直叫天意奪湘儒。

　　要知後事如何？且聽下回分解。
