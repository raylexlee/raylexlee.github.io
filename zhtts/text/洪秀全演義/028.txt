
			　　話說林鳳翔兵至揚州城外，先將壁壘布得十分嚴整，旗幟遮夭，戈矛蔽日。清兵大懼。琦善恐軍心散亂，欲先立戰功，以鎮人心﹔時交初夏，大時酷熱，林鳳翔亦恐攻城不利，將各軍依山傍木為營，以避暑氣：再從內河掘通水道，以備不虞。一面聽候清軍來戰。忽聽得清廷再調漕督楊殿邦，領兵萬人﹔前來助戰「林鳳翔大喜。先鋒朱錫琨問道：「今聞滿人加兵，元帥喜形於色者何也？」林鳳翔道：「揚州城內兵官，不是欽差，就是總督，必不用命。且兵符操於勝保，而琦善以相臣統兵，必不甘受令。不久自生意見矣。吾此時卻好用兵也。三軍聽了，皆為忭舞。實則清國兵符，本在琦善。林鳳翔作為此言，不過恐軍心聞清國增兵，致生疑懼，故為此言耳。話休煩絮。到次日黎明，林鳳翔見軍移動，即對眾將道：「清軍以時方酷熱，不便用兵去故清晨來戰，彼先攻紫徒廟無疑矣。」少時，又見清軍旗幟不多。林鳳翔對眾將道：「清隊此來，必非大隊人馬，不過欲立小功，以定軍心耳。吾可讓之。待其小小立志，再興大隊前來，吾將可以二鼓再戰也。」遂傳令偃旗息鼓，不令出戰。說猶未了，只見清軍望紫徒廟擁進，約是三五千人馬，軍中打著雙來旗號，直攻洪軍。這一路正是朱錫琨的營盤。清軍幾次衝突，不能得進﹔林鳳翔見了，果令朱營退二三里下寨。雙來見是不能得志，又見洪軍眾盛，恐防有失，即乘勢收軍。

　　說稱擊退而回。琦善聽得勝仗，不勝之喜。次日續遣各軍出城：先令本部以馬隊先攻計四橋﹔以楊殿邦與雙來仍攻紫徒廟。方調動間，適向榮令張國梁，以本部林鳳翔夜奪揚州府韋昌輝怒殺楊秀清兵五千人到來會戰。琦善都令隨勝保而去。兩路人馬，以五更造飯，平明起兵。

　　安排既定，早有細作，報到林鳳翔軍裡。鳳翔道：「吾固知彼以為昨日小勝，必以全軍求一戰也。」遂令曾立昌伏兵於廿四橋西，待勝保過橋時，先折橋以斷彼後路﹔隨令朱錫琨以大兵從林裡橋東深山，乘夜開地穴埋伏，待勝保過橋後，留軍一半，截擊清兵，卻以一半直趨勝保大營﹔再以周文佳為前部，迎勝保接戰。分撥既定，自與諸將來戰楊毆邦。鳳翔又下令道：「清軍如攻紫徒廟，本營且勿理他。待我軍在廿四橋得勝，則彼全軍皆亂矣。吾因而攻之，可獲全勝。」三軍得令，都於四更造飯，以待清軍。

　　且說勝保以本部人馬令張國梁為先鋒，直望廿四橋殺來。時天色初明，遠望洪軍不多，卻靠廿四橋駐紮。勝保以為洪軍精銳，必在紫徒廟大營，故不以廿四橋一軍為意。到時勝保拔隊攻進洪軍隊裡。周文佳略應一陣，都望橋西而退。張國梁不捨，直趨過橋來。勝保見洪軍敗得容易，且退時旗幟齊整，乃驚道：「彼非真敗也，吾中計矣。」急令前軍休進，奈軍士進如蜂擁，令傳到時，已過了大半。勝保道：「此時便不可退矣。不如齊進，或可並力支持也。」遂督親軍並渡過橋來：只見周文佳的人馬，在草地上亂走。張國梁依然趕過來。不上四五里，只見伏兵四面齊起，金鼓響天，喊聲震地。勝保太驚。回頭望時，又見東南角上伏兵，皆從林裡地道而出。而朱錫琨一支人馬，如自天而降。勝保與張國梁，只得合力混戰。爭奈洪軍人馬多眾，憑高看下，勢不能抵敵。清兵折傷大半。勝保知不是頭路，急傳令退過橋來。奈橋已折斷，不能得過。軍心益懼，更不敢回戰。曾立昌人馬銳氣倍增，逢者便殺。張國梁馬下早著一槍，急向左右換了一匹馬，奮力望北方殺來，並呼道：「今不盡力，是死地矣。當於死裡求生。」清軍聽得，膽氣一振，就殺條血路，直出重圍。張國梁在前，勝保在後，且戰且走。

　　是時洪軍又復大至，盡把清軍圍住。勝保傳令軍士：一頭混戰，一頭築造浮橋過河，無奈對岸的洪軍，把抬槍亂行轟放過來。軍心愈慌，紛紛逃走。勝保歎道：「吾死於是矣。」張國梁聽得大怒，立刃數人。軍士畏懼張國梁，此時不敢逃遁。於是奮力復出重圍，迤北而遁。洪軍隨後趕來。降者死者，不計其數。勝保奔到上流，見追兵遠去，即令軍士填造浮橋，奔回大營。誰想營中，已換了旗幟。早被朱錫琨分軍奪了。勝保仰天長歎，欲拔劍自刎。張國梁急奪其劍搶救。隨勸道：「勝敗兵家之常耳！何必學小丈大為短智哉？」勝保道：「吾以精銳馬隊，一旦中了奸計，喪於敵人之手，還有何面目見人？」說罷放聲大哭。左右皆來相勸，方始收淚。張國梁便收拾殘兵，不過二三千人，自與勝保欲回揚州城。

　　方欲行時，忽見前途喊聲大震，原來楊殿邦往攻紫徒廟之兵，因聽得廿四橋清兵大敗，並相傳勝保不知下落，故人心惶恐，不戰自亂。林鳳翔統率各路人馬，如排山倒海趕過來，勢不可擋。楊殿邦正在危急，張國梁欲領殘兵相救﹔怎奈曾立昌、朱錫琨已追到了，只得望後而逃。曾、朱二將就分軍，以曾立昌阻擊勝保，以朱錫琨截擊楊殿邦。因此楊殿邦不能得脫。雙來已死於亂軍之中，楊殿邦死命殺出重圍，軍士大半逃走。林鳳翔大殺一陣。正是屍橫遍野，血流成河，清兵皆不敢回揚州城去。林鳳翔即傳令收軍。是役毀營壘六十九座，倒大旗十餘面，部將死者二十名。餘外清軍死傷，及所獲輜重，皆不計其數。這一場大戰，三尺小兒，也識得林鳳翔名字了。鳳翔遂大犒三軍。會議攻取揚州城。有說明攻的，有說暗攻的，不能勝記，鳳翔奮然道：「用兵全憑一股銳氣耳。今方乘勝，何患不得？」說罷，即點精壯軍上百餘人，皆身材矯健者，皆著隨自己而行。約定朱錫琨三鼓時分，帶兵到揚州城附近，吶喊助威。朱錫琨領諾。林鳳翔又令軍士，各帶堅固麻繩一條，繩約二丈，繩上各束鐵條一枝。二更時分，悄悄到了城外。

　　是時揚州城裡，人心畏懼，不敢出觀。故鳳翔百人，直抵城外，用繩拋過城﹔大叫一聲，殺入城樓上。拔出短槍，所有清軍，聞風膽落，皆一哄而逃散。朱錫琨，又領大隊人馬直趕到揚州城外，金鼓亂嗚，吶喊助威。琦善聽得洪軍已進了城，急欲調兵時，林鳳翔百人，已被奪開城，朱錫琨大隊擁入。原來琦善因勝保、楊殿邦兩軍俱敗，已如驚弓之鳥，只把重兵擁護衙之內外，四城俱安守衛。不意被洪軍襲進去了。是時聽得揚州夫守，琦善全沒了主意，又不知洪軍人馬多少，只得棄城而逃。林鳳翔既得揚州，出榜安民，秋毫無犯，傳檄各州縣，紛紛來附，聲威大震。清軍皆望淮南奔逃。風信報到北軍城裡面，清軍大懼，憂慮不知所為。林鳳翔傳令，休兵數天，然後大進。先把捷音報到金陵。

　　天王聽得，正要集諸臣慶賀，忽東王楊秀清上殿，面有德色。天王尚未開言，秀清即說道：「某固知林鳳翔雖老，乃能事之人也，故以重任付之。今揚州既定，滿人膽落矣。乘此北上，天下不難定也。」天王未答，石達開先說道：「勝不必喜，敗不必憂，但求努力謹慎。若得一勝，便沾沾自足，恐非國家之福也。」秀清道：「汝輩多侍舊臣。與大王出身共同患難，往往目無餘子。今觀林鳳翔幹如許大功，寧不羞煞耶？」石達開聽了，心中大怒。以在殿上，不宜爭辯，只得隱忍。東王並不請諸天王，直言令李開芳以大軍出河南。韋昌輝道：「爭伐乃國家大權，自有主者，未經眾議，又未奉天王之令，誰敢擅動於戈？故河南雖應出征，號令不應出東王之手也。」說罷，悻悻而退。天王此時默默不語。錢江亦不答。各便退出。

　　及東王楊秀清回到府裡，蕭王妃蕭三娘道：「日來見王爺心甚焦勞，精神恍惚，究有何事？」東王道：「老將林鳳翔克揚州，軍聲大振，馳檄降服者十餘郡縣。指日北上。我明天即遣能將，沿徐州入開封，與鳳翔兵合，破北京如反掌矣。」蕭妃道：「王癡耶？妾問王有甚焦勞，非間王軍務也。」東王道：「某所憂勞者在此。除此之外，實無所懼。」蕭妃道：「然則王遣將調兵，天王知否？諸將更有何言？」東王道：「洪即楊，楊即洪耳。固無分別，亦無尊卑。今能員猛將，聚於楊氏，天與人歸，行見天王之讓位矣。」蕭妃聽了大哭道：「如此是滅族禍也！天下豈有大事未定，而行禪讓者乎？今日謂多得能將，請自問比錢江若何？」東王聽了不答。蕭妃又道：「王爺再自問比秀成若何？」東王道：「秀成已為吾用矣。」蕭妃道：「此恐未必。願王自愛，毋為人算。且諸將能勿有後言者乎？」東王道：「石達開與吾論交於寒微，乃吾至交也，必不涉我事。餘只一韋昌輝耳。」蕭妃道：「方今軍事得手，休生內變。願王速改前念。否則妾當出首，必不以夫妻情而誤國家事也。」東王聽了，甚不以王妃之意為然，只請王妃休得聲張而已。次日，即擬調將人河南。又欲留李開芳為護衛，遂令丞相吉文元以大軍六萬先自起程﹔留李開芳隨後遣發。及吉軍起程之後，即獨自謁見天王。

　　適天王有病，東王直入宮中，向天王說道：「現已令吉丞相起兵矣！」

　　天王道：「此事先曾有報告軍師府否？」東王道：「此洪、楊二家之事，何與他人？」天王道：「非也。兵符在軍師府，不可不告。」東王道：「昔以為我得專征伐者何也？」天王不能對。隨又道：「然則賢弟之意若何？」東王道：「吾欲得稱萬歲耳！非有他耳。」天王道：「如此何以稱我？且何以報告天下？待事成後，任弟自為。眼前請勿復爾。」楊秀清不歡而罷。隨即辭出，回轉府裡。心中甚怪天王，不從己志。遂令部下：稱自己為九千歲。因此互相傳述，都稱東王府為九千歲府矣。

　　且說韋昌輝在桂平殺妻，救出洪秀全之後，及至岳州，遂娶了付丞相吉文元之妹，為北王妃。那吉文元是楊秀清的心腹部將，故此北王吉妃與東王蕭妃常相往來。只吉文元雖為東王黨羽，東王心懷非望，他一點沒有知道，並也不信有此事，看見韋昌輝仇視東王，心裡頗不為然。獨是東王蕭妃，人甚聰明，且有賢德。素知東王所作所為，諸將多有不服，必有伺其後者。去年九月十六，是東王千秋聖誕，大宴同僚，有許多歌頌東王者，韋昌輝聽得，面帶怒容。便當眾罵道：「方今天下未定，為臣子當各自勉勵，不宜互相阿諛。若如此恐非國家之福也。」蕭王妃在內聽得，便知北王大不滿意於東王。遂與北王吉妃來往更密，以探北王舉動。

　　那日北王韋昌輝二更時分，方自朝上回府。吉妃問北王因甚事如此回遲？北王亦知吉妃，常與東王妃來往，故從不以機密相告。當下就糊塗答應：「此國家大事，爾婦人何必多問？」吉妃愈疑。然吉妃素知北王性暴，此時亦不敢多言。也是合當有事，適東王有書送到北王府。北王看罷，因信中押名有九千歲字樣，北王怒道：「誰是九千歲？某卻不認得。」左右答道：「此東王府束書也。」昌輝更怒道：「東王者，天王之所封。九千歲者，誰人之所贈？此豎子殆欲為王莽也。奈北王尚在何？」說罷悻悻。吉妃聽得，遂托故歸寧。是時吉文元已領兵出征。其妻吉夫人，乃部雲官之姪女﹔其母乃第四十六天將伍文貴之姑。是時適同在府中。吉妃先謁其母。伍氏見吉妃回來，母女之間，自不免談及機密事。那伍氏本來識得大體的，吉妃在言語間忽然問道：「父母與丈夫孰親？」伍氏道：「未嫁時以父母為親﹔既嫁之後，當以丈夫為主。」吉妃聽得默然，旋即辭出。伍氏見他問得好生奇異，隨又見他往見吉文元之妻室吉夫人，那吉夫人迎吉妃坐下。吉妃又猝然問道：「兄妹與夫妻孰親？」吉夫人聽得此言，料有些來歷，故意答道：「兄妹是同姓的，夫妻是不同姓的，又何勞多說？」吉妃道：「吾兄非靠東王九千歲為生活者乎？」吉夫人曰：「然。」吉妃道：「若東王不在，吾兄究可自全否？」吉夫人口：「恐不能也。」吉妃道：「然則吾兄危矣！」說罷起辭而出。吉夫人聽到這裡，心內十分疑惑。奈吉丞相出征，無人商酌。

　　正在納悶間，忽報東王蕭妃至。吉夫人忙請進裡面。寒暄後，就把吉妃所說的話，對東王妃細說出來。東王妃道：「此何必疑哉！蓋北王欲殺東王久矣。但東王有可殺之道。然請夫人早晚打探吉妃，為我偵悉北王舉動，吾自有計對之。但不宜泄漏，否則吉妃且不免矣！」吉夫人領諾。東王妃遂回。自此吉夫人每到吉妃處，或一二天往一次，或天天往一次不等，韋昌輝知有些原故。就因知吉妃與吉夫人，平日最少來往，今一旦來往甚密，早動了思疑。故吉夫人到時，北王竊聽了多次，也常有談及東北兩王交惡的事。昌輝聽得大驚，暗忖事機不密，險些喪在兩夫人之手。此事若不速行，反為自禍耳。那一夜韋昌輝進房，就故意向吉妃搖頭歎息，吉妃急問何故？昌輝道：「東王將殺我矣！」吉妃驚道：「此事妾不知。既有這點風聲，妾明日即往東王府，托名探候蕭妃，就偵探何如？然後報知王爺便是。」昌輝道：「你好多心！夫人孰不愛其丈夫？誰似你這般愚拙，要把丈夫事泄出來，恐東王妃決不肯露出。」吉妃不覺哭道：「王瘋耶！誰曾把王爺事機泄漏？休枉屈妾也。」昌輝怒道：「韋某是顧國不顧家，重公義薄私情的人。殺一婆娘，只如兒戲爾。不聞桂平逃獄之事耶？速休瞞我。」且問：「吉夫人連天到我府裡，究因何事？」吉妃聽了，料知情事敗露了，即作色說道：「姑嫂往來，亦人情耳。況家兄與王爺尚屬同僚乎？」韋昌輝沉吟少頃，隨笑說道：「日前不往來，近日乃如此密交，究是何意？」吉妃又說道：「適因母病，妾不便多行，故往來問訊耳。」韋昌輝怒道：「前言猶可，今直如此相欺耶？既是爾母有病，自可多使府役往來，何勞吉夫人跋涉？且爾之母，即吾之岳母也，有病胡不說及？也罷，明天你在這裡，待本藩親造吉府，謁見令堂，回來再說。」吉妃聽了，揮身抖戰，只是哀求恕罪。昌輝不答，一宿無話。次早，即將吉妃閉在一房，並囑守門的府裡人，不准出進。如有來謁的，一概擋駕。先將各門關鎖，再令其弟韋昌祚守頭門。昌輝自往吉府。

　　到時伍太君，接進裡面，同以來意。昌輝道：「特來問候。」伍大君聽罷，不以為意。韋昌輝見伍氏並無病容，料知有詐，坐不多時，即自辭出。昌輝回府，即向吉妃道：「本藩往謁令堂，令堂病得十分危殆，爾言果不謬也。」吉妃聽罷，面無人色，昌輝仍閉鎖房門，隨復轉出。

　　打聽得東王正進朝去，先令刀斧槍手，埋伏正廳屏後。隨出府門，已是己排時分。東王正自朝裡回，恰與韋昌輝相遇。兩王即前來握手相見。秀清道：「賢弟何來？」昌輝道：「適才傳說老將軍林鳳翔在淮南兵敗，已潰走徐州府。兄那裡還聽得否？」東王秀清道：「某全然不知。且朝中還未有驛報。賢弟的消息，究從那裡得來？」昌輝道：「說的是。江北來人現在敝府。王兄欲見其人否？」東王道：「甚願見之。可否請此人到敝府一會？」昌輝道：「此人必不肯出門。因在金陵有仇家，防被偵悉也。」東王道：「然則何如？」昌輝道：「不如屈駕到敝府裡，再問細底也好。因北伐之軍，關係甚大，小弟欲上朝見王兄者，正為此耳。」東王聽罷，點頭稱是。隨行有十餘人，都跟著東王、昌輝，同望北王府來。將進門時，東王見守衛甚嚴，心頗疑忌。北王知其意，即說道：「頭門諸壯士，皆是江北來者。」東王遂坦然不疑。直至大堂上，東王坐定，即問江北來人安在？北王道：「尚在密室。待某傳他出來。」一面著人備酒，又令家人引東王的隨從，到外廂招待。時方盛暑，北王即請東王便衣。東王就卸去外套，把自衛的短槍，放在桌子上。少頃只見一人自後堂出。北王道：「此即江北來人也。」原來那人姓溫名大賀，乃廣東勇士也。精於拳棒，與昌輝交最厚。昌輝預使他充認江北官兵。待他相見時，好近秀清左右，便易下手，這都是預先擺佈的，東王那裡知道。見了溫大賀，即舉手令坐。北王也就座，一同舉杯飲酒。韋昌輝先向秀清問道：「果如老，將軍兵敗，王兄可動心否？」秀清道：「大兵北伐，誰不望勝。賢弟此言，究是何意？」昌輝即離坐道：「汝欲登大寶為操、莽事耶？奈何當昌輝未死。」秀清聽了，登時變色。隨曰：「我無此心，賢弟何有此言？」昌輝道﹔「九千歲是誰封你的？將置天王於何地耶！今大事未定，遽懷異心：多結黨羽，擅發號令，以危國家﹔屢阻天王親征，以圖功高篡位﹔又梗軍師號令，使不得行其志，汝罪大矣。某與汝分屬兄弟，決不能誤國家大事，而徇私情也。」秀清道：「汝言及此，意欲何為？豈天王命汝殺東王耶！」昌輝道：「吾非奉天王之命，乃奉全國人民之意也！」說罷，舉手一揮，屏後壯士齊出。東王方欲逃走，被溫大賀右手拿住，左手拔劍，向東王當胸一刺，東王大呼救命。隨從人等，應聲奔上大堂，東王又呼道：「殺秀清者韋俊也！」那隨從人等即欲逕奔昌輝，都被一班壯士攔住。此時槍聲隆隆。昌輝先轉過後屏，溫大賀盡力刺了一劍，東王當時斃命。是時北王府的壯士，與東王府的隨護，互相鏖戰，溫大賀竟死於亂槍之中。東王的隨護，雖有十餘人，奈北王府的壯士人多，不能抵禦，都死在北府台階上。統計北府死者三人，槍傷者五人，殺得屍橫階土，血染堂前。韋昌輝隨出來審視，見楊秀清已經氣絕，已不覺動起向來結義的交情，為之傷感。遂歎道：「吾殺東王者，不得已也。」遂令人將東王屍首，收拾妥當，再將台階上各屍，暫移別處。管教：兄弟鬩牆，頓令府堂成戰地﹔英雄刎劍，又叫天國失長城。

　　要知後事如何？且聽下回分解。
