△鼻凖與鼻相叅核法
鼻凖與鼻得分寸，則全面有把握，故先論之。以鼻凖作十分算，定鼻之大小，則鼻有半鼻凖者，有半鼻凖又零幾分者，有鼻小不及半鼻凖者，再以鼻作十分算，定鼻凖之寛狹，則鼻凖有一鼻幾分者，有兩鼻幾分者。總以鼻橫數去，定之必相合無訛為要。
笑容則鼻凖與鼻不同，常格大抵笑容則鼻起而畧大。
