△白描
白描打眶格，尤宜淡。東坡雲：吾嘗於燈下顧見頬影，使人就壁畫之，不作眉目見者，皆知其為我。夫鬚眉不作，豈復設色乎。設色尚有部位見長。白描則專在兩目得神。其烘染用淡墨，或少以赭石和墨亦可。筆法須潔淨輕細，得其輕重為要。面上惟鼻及眼皮、眉目、口脣有筆墨痕跡。若鼻凖、眉骨、兩顴、兩頥、山根，一筆中側，邊一筆，眼眶上下兩筆，髪際打圏，須用淡墨烘出，故打眶格，尤宜淡也。
