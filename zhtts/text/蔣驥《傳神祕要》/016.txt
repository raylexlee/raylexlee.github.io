△用筆層次（先將紙摺中縫）
一畫兩鼻孔　二畫鼻凖下一筆　三畫鼻凖　四畫鼻（先左後右凡有兩相對者皆如之）　五畫兩眼角（或定山根亦可）　六畫左右兩眼稍　七畫左右眼上一筆　八畫左右眼下一筆　九畫眼珠　十畫鼻樑　十一畫上下眼皮　十二畫上眼眶兩筆　十三畫下眼眶兩筆　十四畫兩眉　十五定地角（依王思善畫法，畫下庭不先畫地角，鼻凖下即畫人中、口脣亦可）　十六定下口脣　十七畫口中一筆　十八畫上口脣　十九畫下口脣　二十畫皴摺痕及髪鬚髯（無鬚畫夀帶，筆意亦有輕重）　二十一畫全地角　二十二畫左右兩太陽　二十三畫兩顴　二十四畫兩頥　二十五畫兩耳　二十六畫兩鬂（如露頂，即畫髪際；如戴冠，即畫帽簷）　二十七畫衣領，微畫兩眉
（王思善《冩像訣》雲：先鼻。次鼻凖、鼻凖下或印堂一筆或眼堂邊一筆或中側邊一筆。次人中。次口。次眼堂。次眼。次眉。次頰。次髪際。次髪。次耳。次頭。次打圏。打圏者面部也）。
