△用全面顔色法
顔色，非氣色之謂，或面白，其兩顴有紅氣色；或面黃，其額上有青氣色。故氣色主一處，顔色主全面。畫者，各種顔色，層層烘染，畫完後，顔色自然和潤。
又有一種畫法。眶格既定，即以各様顔料看面色配好，以供全面之用，不以燕脂藤黃另起爐竈。此法古人常用之（此法以一様顔色，淺處淺用，深處深用，凡閃光氣色俱如之，不於面上另加顔色，而顔色亦俱和潤也）。
