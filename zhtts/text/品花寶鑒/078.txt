　　道生道：「韻學之辨，諸家通轉各有依據。沈約以越音而定八方之音，豈能盡合？而同一字也，而舌與齒為一音，齒與舌又為一音。即如五方土音，甚難吻合，所以支元之韻最雜，正不知何方人才能念出一韻來。昔分在韻為二百六部，自淳▉中，平水劉淵始並為一百七部。《廣韻》計二萬六千一百九十四字，《集韻》計五萬三千五百二十五字，《禮部韻》止收九千五百九十字，毛晃增韻，較《禮部韻》增二千六百五十五字，劉平水之《禮部韻略》又增出四百六十三字，而古書盡變。說者謂韻之失不在二百六部之分，而在一百七部之合，陰時夫又較《禮部韻》、毛晃、劉平水韻，刊落三千一百餘字，有去古雅而入訛俗者。又黃公紹之《韻會》分並依毛、劉韻而箋注頗博，增添一萬二千六百五十二字，不為無補。第其次序泥於七音三十六母，又為後人所議。今之韻即沈約之韻，但古韻之通，似較今韻為是。章黼之《韻學集成》校定四聲，而古韻之通轉亦可類推。請以《雅》、《頌》、《離騷》古歌詩核之，古今通轉之異可想見矣。」子玉避席而謝。
　　南湘道：「古人講《易》言理不言數，今人講《易》言數不言理。數竟可以該得理麼？且數自康節先生之後無真傳。今之所為太乙數者，可以驗運祚災祥刀兵水火，並知人之貴賤。其考陽九百六之數，歷歷靈驗，其說可以得聞否？」
　　道生道：「宋南渡後，有王湜著《太乙肘後備撿》三卷，為陰陽二遁，繪圖一百四十有四。以太乙孝治人君之善惡，其專考陽九百六之數者，以四百五十六年為一陽九，以二百八十八年為一百六。陽九奇數也，陽數之窮；百六偶數也，陰數之窮。王湜之說云：『後羿寒浞之亂，得陽九之數七；赧王衰微，得陽九之數八；桓靈卑弱，得陽九之數九；煬帝滅亡，得陽九之數十。』此以年代考之，歷歷不爽。又云：『周宣王父厲而五幽，得百六之數十二；敬王時，吳越相殘，海內多事，得百六之數十三；秦滅六國，得百六之數十四；東晉播遷，十六國分裂，得百六之數極，而反於一；五代亂離，得百六之數三。』此百六之數，確有可驗。但又有不驗者：舜禹至治，萬世所師，得百六之數七；成康刑措四十餘年，得百六之數十一；小甲、雍己之際，得陽九之數五，而百六之數九；庚丁、武乙之際得陽九之數六；不降享國五十九年，得百六之數八；盤庚、小辛之際，得百六之數十；漢明帝、章帝繼光武而臻泰定，是百六之數十五；至唐貞觀二十三年，得百六之數二。此皆不應，何也？甚至夏桀放於南巢，商紂亡於牧野，王莽篡漢，祿山叛唐，陽九百六之數，皆不逢之，又是何故？所以我說數不敵理。理生於自然，數若有預定。故聖人言理不言數，數止理中之一端耳。」
　　南湘道：「是真快論，可破古今之疑。」次賢道：「休論世上升沉事，且斗樽前現在身。我有一個極瑣屑鄙俚之理要請教請教。我見《越絕書》有慧種生聖、癡種生狂、桂實生桂、桐實生桐之說，我往往見愚夫蠢婦，倒生出絕慧絕美的兒女來。看其父母，先天後天，皆無此種宿因，何竟得此妙果？」
　　道生笑道：「這個理倒有些難講。然《齊民要術》內說種梨法，一梨十子，唯二子生梨，餘皆為杜。段氏曰：鶻生三子，一為鴟。《禽經》曰：鸛生三子，一為鶴。造化權輿，夏雀生鶉，楚鳩生▉，《南海記》曰：鱷生子百數，為鱷者才十二，餘為鱉，為鼋，隨氣而化。且推之，聖不生聖，賢不生賢。先儒謂揚雄宜有後，張湯宜無後，以人之私智，豈能定天之理？且理有常，亦有變，豈無為氣所感，可以變化氣質。抑或愚夫愚婦，外貌雖蠢，其七情六欲之間亦有一樣不蠢，從此解了這點靈氣，就借此結成，也未可知。」說得眾人大笑。
　　子雲道：「古人美人多矣，其形之妙麗，唯在人之筆墨描寫。見於文詞詩賦者，亦指難勝屈，究以何處形容得最妙，先生肯指示一二處否？」
　　道生道：「古人筆墨皆妙，何能枚舉。但形容的美人得體，又要人人合眼稱妙者，莫如衛莊姜。《碩人》之詩，先曰：『碩人其頎，衣錦□衣。』這兩句，就寫得光華射目。『領如蝤蠐』，至『美目□兮』，便字字形容絕妙，不著一襯帖語，不用一假借語，正所謂詠月詠月滿，寫花寫花開，掃去烘雲托月之法，是為最難。若寫服飾之盛，體態之研，究未見眉目鼻口之位置何如也。宋玉《神女賦》未嘗不想形容，但云：『其始來也，耀乎若白日初出照屋樑；其少進也，皎若明月舒其光。』極言其光亮而已。明日猶可，而白日、屋樑，則比之不倫。而曹子建《洛神賦》復用其意，有『遠而望之，皎若太陽升朝霞』。《神女賦》又云：『忽兮改容，婉若游龍乘雲翔。』而《洛神賦》復用其句云：『翩若驚鴻，婉若游龍。』是真不善體會，以游龍比美人，吾不知其何所見而然。再如宋玉《好色賦》云：『增之一分則太長，減之一分則太短。』只概而言之，不求其實可也。若必細核其人之長短，亦有語病。既云增之一分則太長，則此人真長，減一分必不為短。既云減之一分則太短，則此人真短，增一分必不為長。此又文章之過情語也。小說中有刻劃盡致，言人所不忍言，而令諸者目眩意移，其神情活現紙上，則莫如《雜事秘辛》之描寫女瑩身體，令人絕倒。你們細想：『女姁以詔書如瑩寢處，屏斥接侍，閉中閣之時，日晷薄辰，穿照蜃窗，光送著瑩面上，如朝霞和雪，豔射不能正視，目波澄鮮，眉嫵連娟，朱口皓齒，修耳懸鼻，輔靨頤頷，位置均適。姁尋脫瑩步搖，伸髻度髮，如黝髹可鑒，圍手八盤，墜地加半握。已，乞緩私小結束，瑩面發赬抵攔。姁告瑩曰：官家重禮，借見朽落，緩此結束，當加鞠翟耳。瑩泣數行下，閉目轉面內向，姁為手緩捧著日光，芳氣噴襲，肌理膩潔，拊不留手。規前方後，築脂刻玉，胸乳菽髮，臍容半寸許珠。私處墳起，為展兩股，陰溝渥丹，火齊欲吐。此守禮謹嚴處女也。約略瑩體，血足榮膚，膚足飾肉，肉足長骨。長短合度，自顛至底，長七尺一寸，肩廣一尺六寸，臀視肩廣減三寸，自肩至指長各二尺七寸，指去掌四寸，肖十竹萌削也。髀至足長二尺二寸，足長八寸，脛跗豐妍，底平指斂，約縑迫襪，收束微如禁中，久之不得音響。姁令催謝皇帝萬年，瑩乃徐拜稱皇帝萬年。若微風振簫，幽嗚可聽。』雖文章穢褻，然刻劃之精，無過於此。」
　　眾人說道：「極是，從古以來，未有量及身體者。」子玉道：「纏足之始，謂始於陳後主之潘貴妃，今《秘辛》之『約縑迫襪，收束微如禁中』，非纏足之始麼？」
　　道生道：「此不過略為纏束，不使放散，讀『脛跗豐妍，底平指斂』，似又非今日之緊緊纏小，必使尖如蓮瓣也。」蕙芳道：「這個尺寸是怎樣？身長七尺一寸，肩廣一尺六寸，怎樣算法？若依今日之尺寸，只怕沒有這般長大人。」道生道：「這是漢尺，比起今日工部營造尺來，只得七寸五分。而營造尺比起民間裁尺，只得九寸三分。依營造尺折算則七七四尺九，五七三寸五，再加七分五，為五尺三寸二分半長。若核如今的裁尺折算，則五九四尺五，三九二寸七，再加上二分二，共長四尺八寸許。這身也就長了，似乎與你差不多，還要略高些。肩廣一尺六寸，核營造尺則一尺一寸五分，核裁尺一尺一寸有零，臀視肩廣減三寸，下體核今裁尺只廣八寸有零，是個纖瘦身材。手自肩至指長二尺七寸，核營造尺長二尺零二分半，依裁尺只得一尺八寸有零。髀至足長三尺二寸，依營造尺長二就四寸，依裁尺長二尺一寸六分，上下長短倒相稱的。足長八寸，依營造尺實長六寸，依裁尺得五寸四分，究與纏足相異，也不為過小。通身算起來，身材覺長了些。要不然，古之美人，總是身長玉立的。」次賢道：「你也實在算得細。當日女姁量的時候，或者量錯了，多說了一寸，也未可知。」說得眾人皆笑。
　　道翁又道：「都中現有一個極博雅的人，年紀雖輕，與我是舊交，也是個南京巨族。論起世家來，與子雲、星北不相上下，想諸公自必相熟的。」子雲道：「是那一位？」道翁道：「此君姓金名栗，號吉甫，可相好麼？」眾人同道：「久聞其名，恨未一見。」道翁道：「若論考據學問品行，當今可以數一數二了。他也有一部說部，是說平倭寇的事，我將他這書的名字忘了。曾經看過一遍，筆下極為雄健。將兩個逆首定江王、靜海丞相罵得真真痛快，實在是才人之筆。」次賢道：「此輩叛賊荼毒生靈，害人多矣，也是人人言之髮指的。既有此罵，也是快事，將來倒要找一部讀讀。」道翁道：「但其人時運太壞，未能大用其才，真真可惜。」寶珠忙接道：「何幸此君，今日竟遇知己。」道翁道：「瑤卿與此君相好麼？」素蘭在旁道：「他的畫畫彈琴，皆是此君教的。前月他們還逛了兩天翠微山呢。他之待此君，也不亞於蕙芳之待湘帆了。」寶珠一笑，道：「何至於此？」子玉道：「前在瑤卿處，見其筆墨高雅之至，大有唐六如的光景。」道翁道：「不特筆墨似六如，命宮磨蠍也似六如，卻是怪事。何以古今若合，此又不可以言理不言數了。我明日尚要拜他去。」子雲忙道：「何不為我先容？得此良友，也是快事。」道翁道：「妙極，妙極！」
　　寶珠道：「此君疏懶太甚，不好交遊的。」道翁道：「想與此數君自必水乳。」這一日，屈道翁足足講了一日，人也乏了。吃完了飯，散坐了一會，也就二更光景。劉文澤係舊學生，不敢問難。寶珠問子雲要柄扇子，求道翁題詩，子雲索性叫取四柄扇子出來，給四旦每人一柄。於是寶珠拂幾，蕙芳移研，素蘭磨墨，琴言潤毫，共求道翁留題。道翁也十分高興，遂將各人的大概，每人寫了七律一首，半行半草的一筆虞世南，並落了雙款。四旦謝了，談了一會各散。不知後事如何，且聽下回分解。
