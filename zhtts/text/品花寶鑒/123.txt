　　《群仙領袖》：
　　群仙領袖，能兼眾為。不脫不黏，不即不離。得大自在，具廣設施。亦無我欲，亦無我私。素月流天，照靡有遺。青空無雲，霄露自降。大鐘中虛，寸挺可撞。
　　第二首是金漱芳題的《仙中逸品》：
　　惟逸故淡，惟逸故閒。鶴鳴在林，雲臥於山。秋花娟妍，清風往還。望彼竹林，客有笑顏。濯足清澗，抱琴禪關。江臯有梅，籬落有菊。小窗分茶，松花自熟。
　　第三首是玉林題的《仙中趣品》：
　　亂頭粗服，不亞妍妝。嬉笑怒罵，皆成文章。東方詼諧，淳於隱藏。顛倒四座，縱橫滿堂。言不為虐，行不失方。悠哉悠哉，聊復爾爾。彌勒一笑，皆大歡喜。
　　第四首是王蘭保題的《仙中狂品》：
　　呼龍耕煙，磨刀割雲。狂飈四起，落花紛紛。手捉明月，腹曬斜曛。悠悠青天，落落人群。醉死醉生，我不與聞。碧海騎鯨，瑤京散髮。冠裳自嘉，奈此仙骨。
　　第五首是秦琪官題的《仙中高品》：
　　孤鶴沖煙，歸鴻遠飛。渺渺天際，雲間翠微。獨立千仞，好風吹衣。秋庭仰望，月明星稀。古松自挺，碧蘿難依。太華入雲，蓬萊隔水。誰登其峰，徒興仰止。
　　第六首是林春喜題的《仙中和品》：
　　五味調劑，五聲和平。暖氣入律，春風自行。旭日靄靄，晴光爭明。雲輝錦集，月滿川盈。《霓裳》一曲，《簫韶》九成。不矜不莊，或休或暇。惠而好我，是曰柳下。
　　第七首是王桂保題的《仙中樂品》：
　　粹然中和，其樂陶陶。軫畦悉泯，坦白是交。醉月秋夕，擁花春朝。洞房香暖，金殿聲高。心香吐萼，意蕊含苞。曰富曰康，如賓如友。妻子好合，父母眉壽。
　　第八首是蘇蕙芳題的《仙中華品》：
　　錦衣晝行，玉貌簪花。璧月宵滿，明珠吐華。旭旭朝陽，燦燦流霞。金盤承露，粉壁籠紗。莊嚴妙相，天女笄珈。玉佩自鳴，貂褕為飾。雲近蓬萊，望之五色。
　　第九首是陸素蘭題的《仙中豪品》：
　　佩刀列戟，鑄券剖符。以我如意，碎彼珊瑚。紫絲步障，紅錦貂褕。浩歌落落，噀玉噴珠。太白自賞，擊缺唾壺。朔風橫空，雪花如掌。吹角輪臺，久無嗣響。
　　第十首是袁寶珠題的《仙中上品》：
　　無上上品，首推此君。靜者多妙，飄然不群。具大智慧，博學多聞。溫良沖淡，《九丘》《三墳》。磊磊落落，抱璞含芬。高談雄辯，說劍論文。不合時宜，瀟灑凌雲。
　　第十一首是屈琴仙題的《仙中正品》：
　　朱為正色，雅為正聲。射以觀德，惟身是程。哀樂至性，而無過情。珠光月彩，內蘊晶瑩。虞弦夏舞，景運休明。醴泉非水，瑞芝非草。景星慶雲，僉曰恒少。
　　眾名士看完，喜動顏色，痛贊不已，說道：「可謂木桃之投，而得瓊瑤之報矣。」是日暢飲歡呼而散。
　　素蘭與春喜各畫幾日，摹上了石，將贊語書丹，共有二十餘日完竣。擇於三月三日，供設九香樓上，為長生祿位。琴仙過來與寶珠商量，必須作一篇祝文，方表誠意，寶珠等深以為然。於是十人公同斟酌，湊在一篇文，改削了幾遍，倒也不見聯綴痕跡。寶珠道：「明日公祝，須請齊了諸名士來。再，我們跳出梨園，從前一切的所有之物，都用不著了，孽根須淨，色界盡除，將那所存的釵鈿首飾，當著眾名士，一齊熔化，舞袖歌裙，則一火而焚之，豈不爽快？」眾人道：「正合我等之意。只有琴仙沒有這些東西了，大家檢出來聚在一處，明日焚化。」到了初三，九香樓上香花簇擁，蔬果紛陳，花排姐妹之班，雁次弟兄之序。寶珠虔誠恭敬，鋪設了一會，諸名士齊到。
　　上得樓來，已見紅燭雙輝，香煙雲繞。十花史請他們坐了，便齊齊的拜起來，諸名士如何肯受？連忙扶起。寶珠道：「昨日玉儂說的，要做篇祝文，我等胡亂湊了一篇，還求改正改正。」
　　便將祝文拿出來。高品道：「好的，我就讀起來。」高品高聲朗讀，諸名士傾耳而聽。聽得高品讀道：
　　
　　維年月日，九香樓弟子花史袁寶珠等，謹□百和之香，釀百花之酒，獻於諸文星之座而祝曰：維彼文星，川岳之靈，左奎右璧，緯史經綸。故在天為列宿，在世為傳人。其光明也如火，其和煦也如春。其根於性也，為綱常倫紀；其見於詞也，為變化奇神。言必由中，情多自妙。天籟一聲，空號萬竊。緒觸而紛，絲縈而繞。對鏡自看，顧影獨笑。索實於虛，辨惡於好。春風秋月，不知其他。明眸皓齒，當如之何？粉白黛綠，鐵馬金戈。清歌宛轉，妙舞婆娑。倏若馳駟，委若逝波。傷古今之一轍，恒日月之消磨。鑒彼造化，作為文章。群分以物，類聚以方。酬□太白，顛倒雌黃。和於琴瑟，亮比笙簧。纏綿騷雅，姿肆韓莊。不怪不亂，取豔取香。寓意嚴正，措詞明光。朱霞麗天而絢彩，金刀映日而生芒。泉瀉澗而注急，花凌風而舞狂。秋零一庭，殘香數星。鬼則夜哭，神則晝驚。鑄鼎象物，盡相窮形。魔女旁立，龍姑前迎。金枝翠羽，電掣雷鳴。拂箋霍小玉，捧研董雙成。神娥授筆，使之為文。祝曰：筆之色兮有五，筆之花兮半含吐，砰石訇聲聲擊天鼓，青鸞鳴兮紫鳳舞，小言詹詹兮足千古。
　　祝文讀完，眾花史齊齊下拜了，便將那些舞衫歌扇、翠羽金鈿，在園中太湖石畔燒化起來。諸名士看那火光五色，吐金閃綠。將到燒完時，忽然一陣香風，將那灰燼吹上半空，飄飄點點，映著一輪紅日，像無數的花朵與蝴蝶飛舞，金迷紙醉，香氣撲鼻，越旋越高，到了半天，成了萬點金光，一閃不見。
　　園中萬花如笑，顫巍巍的像要說話一般。正是：
　　親逢天女散花時，手授生花筆一枝。
　　碧海愁多填未滿，蓬山路遠到無期。
　　風塵面目輪蹄跡，徐庾文章溫李詩。
　　我自有情君莫問，此中得失寸心知。
