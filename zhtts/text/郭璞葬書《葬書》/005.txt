△內篇四
地貴平夷，土貴有支。
支壠貴乎平坦夷曠，為得支之正體。而土中復有支之紋理，平緩恰軟，不急不燥，則表裡相應。然卻有支體而得城之情性者，直如擲搶，急如繃線，謂之倒火硬木，此陽中含陰也，法當避殺，粘脣架折而葬。刻氏所謂直急則避，輻而湊簷是也。陽者為弱，本宜湊入，奈何性急，要縮下一二足，緩其急性，苟執支法插之則兇。此支龍之至難體認者，故景純謂支龍之辨，蓋言此也。
支之所起，氣隨而始；支所終，氣隨以鐘。
此言平支行度體段，原其始則氣勢隨之而行，乘其止則氣脈因之而鐘，觀勢察脈，則可以知其氣之融結矣。
觀支之法，隱隱隆隆，微妙玄通，吉在其中。
隱隱，有中之無也；隆隆，微妙玄通，吉在其中。其體段若盞中之酥，雲中之雁，灰中線路，草蛇蹤，生氣行乎其間，微妙隱伏而難見，然其吉則無以加矣。
經日：地有吉氣，土隨而起；支有止氣，水隨而比。勢順形動，回復始終，法葬其中，永吉無兇。
引經以明上文支龍行度，言平夷之地，微露毛脊，圓者如浮漚，如星，如珠，方者如箱，如印，長者如玉尺，如蘆鞭，曲者如幾如帶，方圓大小不等者如龜魚蛙蛤，是皆地之吉氣湧起，故土亦隨之而凸起。及其止也，則如雞窠旋螺之狀，言形止脈盡而一水交度也。高水一寸，便可言山，低土一寸，使可言水，此支氣之止，與水朋比而相為體用者也。勢順形動者，龍勢順伏而不反逆，局形活動而多盤旋，砂水鉤夾，回環重復，首尾無蔽，始終有情，依法自可扡穴。
山者勢險而有也，法葬其所會。
山言壠也，勢雖險峻，而其中復有不險之穴，但當求其止聚融會處而葬之，則善矣。蓋高壠之地，來勢高大，落勢雄壯，結勢亦且[缺]急此[缺]之[缺]也，卻有一等以隴為體而得支之情性者，大山翔舞垂下，及至平地，變為支體，謂之下山水，此陰中含職也。若不識粘葬山麓，莫不以前拖平地為璞褥，豈知其勢未往，兩邊界水隨脈而行，平平隱伏，直至堂心，其脈始盡。《天寶經》曰：凡認脈情看住絕，水若行時脈不歇。歇時須有小明堂，氣止水交方是穴。後面要金氣可乘，前頭要合水可匯。若還鑿腦而鑿胸，湊急傷龍匪融結。此定穴之密語也，故當求其砂水會處，枕流而葬。陰者為強，固當縮下，奈何性緩，要插上七八寸，急其緩性，名為湊交鬥煞，劉氏所謂擺緩，則入據而湊膚是也。苟執法扡之，則主敗絕，此爻高隴之至難體認者。
乘者其來。
言生氣之所從來，因其來而知其止，故葬者得以乘之，不使有分寸之違也。脈不離棺，棺不離脈，棺脈相就，剝花接木，法當就化生腦上，循脈看下，詳認雞跡蟹眼三文名字交牙滴斷，或分十字，或不分十字，看他陰陽配與不配，用人強弱順逆急緩生死浮沉虛實，以定加減饒借。內接生氣，處揚穢氣，內外符合，前後無蔽，始為真穴，一有不順，即花假矣，此乘生氣之要訣也。下言乘金穴土義同。
審其所廢
謂入首廢壞，真偽莫辨，故不得不詳加審察也。夫天真未喪，則定穴易為力，但乘其來，即知其止。卻有一等不幸為牛關踐踏，上破下崩，歲久年深，或種作開墾，或前人謬扡其旁圍牆拜壇，不無晦蝕，或曾為居基，益低損高，或田家取土，鋤掘賊，而大八字與金魚不可得而移易，但要龍真局正，水淨砂明，當取前後左右四應，證之心目，相度酌量開井，無不得矣。蓋夫一氣化行支壠，隨氣而成形質，今既廢壞莫辨，故必於廢中審之，則凡所謂陰陽剛柔急緩生死浮沉虛實之理，無不了然。既得其理，則倒杖之法亦因之而定焉。
擇其所相。
謂擇其所相輔於我者。法當於小八字下看兩肩暗翊，肩高肩低，以分陰陽作用，次視三分三合，崎急平緩，以別順逆饒減速。盡觀蟬翊之砂，蝦須之水，以定葬口界限，是皆左右之所相。苟失其道，則有破肋翻鬥、傷龍傷穴、偽淺傷深之患，故不得不詳加審擇也。下篇言相浮水印木義同。
避其所害。
謂避去死氣，以求生氣也。蓋穴中之氣，有刑有德，裁剪得法，則為生氣，一失其道，則為死氣，故不得不審而避之/何以言之？避死挨生是也。如陽脈落穴，以陰為生，陽為死。陰脈落穴，以陽為生，長為死。脈來邊厚邊薄，以薄為生，厚為死。雙脈一長一短，以短為生，長為死。一大一小，以小為生，大為死。經秀嫩光淨圓厚湧動為生，枯老臃腫破碎直硬為死。又或砂水之間，反坑斜飛，直撞刺射，皆為形煞。橫過之山如槍如刀尖利，順水可收拾為用者用之，可避去者避之，此則以眼前之所見者而論之也。又程子謂五患，劉氏謂四惡，皆在所當避也。
禍福不旋日。經曰：葬山之法若呼吸，中言應速也。
禍福之感召，捷於影響，能乘能審，能擇能避，隨其所感，否則為兇應矣。大要在分別陰陽以為先務。有純陰純陽，邊陰邊陽，上陽下陰，上陰下陽，陰交陽半，陽交陰半，強陽弱陰，老陽嫩陰，各有作法陰來則陽受，陽來則陰作，或入搪而鬥口而湊簷。又有陽噓陰吸這不同，順中取逆，逆中取順，情有蓋粘，則正口順作，情在倚撞，則架折逆受。假若陰脈落穴，放棺饒過陽達，借陽氣一噓，其氣方生。陽脈落穴，放棺饒過陰邊，借陰氣一吸，其氣方成。所謂陽一噓而萬物生，陰一吸而萬物成是也。苟不識裁剪放迭之法，當噓而吸，當吸而噓，宜順而逆，宜逆而順，及夫左右吐深淺不知其訣，不能避殺挨生，則生變為殺氣，縱使高下無差，左右適宜，淺深合度，猶且不免於禍，況未當於理者乎！古歌日：若還差一指，如隔萬重山。艮有以也。
山之不可葬者五：氣以生和，而童山不可葬也。
土色光潤，草木茂盛，為地之美。今童山粗頑，土脈枯槁，無發生沖和之氣，故不可葬。卻又有一等山石，文理濕潤，光如卵殼，草木不可立根，自然、不產，開井而得五色土穴者，是又不可以童而棄也。
氣因形來，而斷山不可葬也。
夫土者氣之體，有土斯有氣。山既鑿斷，則生氣隔絕，不相接續，故不可葬。《青華祕髓》雲：一息不來身是殼。亦是此意。然與自然跌斷者則又不相侔矣。
氣因土行，而石山不可葬也。
高壟之地，何莫非石，所謂山勢原骨，骨即石也，石山行度，有何不可，惟融結之處不宜有石耳。夫石之當14、者，焦硬而頑，麻燥而蘇，或不受鋤掘，火焰飛揚，肅煞之氣，含煙帶黑，為兇也。其餘縱使有石，但使體質脆嫩，文理濕潤，顏色鮮明，則無不吉矣。又有廳形怪穴隱於石間者，四畔皆石，於其中有土穴，取去土盡，始可容棺。又有頑石鑿開而下有土穴，皆可入選，是未可以石為嫌也。
氣以勢止，而過山不可葬也。
此言橫龍滔滔竟去，挽之不住，兩邊略有垂下，不過撓掉而已。氣因勢而止，穴因形而結，過山無情，其勢未止，其形未往，故不可葬。卻又有一等橫龍滴落，正龍腰落，及夫斬關為穴者，不同也。
氣以龍會，而獨山不可葬也。
支龍行度，兄弟同完，雌雄並出，及其止也，城郭完密，眾山貴集，方成吉穴。彼單山獨龍，孤露無情，故不可葬。卻又有一等支龍不生手足，一起一伏，金水行度，跌露平洋，兩邊借外衛送為養廕，及其止也，雌雄交度，大江拱朝或橫攔，外陽遠接，在乎綴紗之間，縱有陰砂，僅高一步，此又不可以孤露而棄之地。何以言之？蓋得水為上，藏風次之，所以為貴也。
經曰：童斷石過獨，生新兇而消已福。 此復證五兇之不可用也，凡此是無所[缺]適足腐骨爛棺而已，主退敗少亡癆疾，久則歸於歇滅，可不慎哉！
上地之山，若伏若連，其原自天。
此言上地龍之行度體段也，大頓小伏，藕斷絲連，謂之脫卸。夫大地千百里，行龍其何可窮乎，故遠若自天而來也。
若水之波。
此言隱藏伏於平洋大圾之間，一望渺無涯際，層層級級，若江而之水，微風蕩漾，則有輕波細紋，謂之行地水。微妙玄通，吉在其中矣。
若馬之馳。
原其起，若馬之奔騰，將欲止，如馬之及廄。
其來若奔。
其來也，賓士迅速，如使者之告捷。 其止若屍。
其止也，若屍居不動，無復在去意，若懷萬寶而燕息。
眾山朝揖，萬水翕聚，
如貴人燕安休息珍[缺]，富如萬金，若攬而有也。
若肯萬善而潔齊。
明堂寬綽，池湖絛繞，左右前後眼界不空，若貴人坐定，珍撰畢陳食前方丈也。
若口之鼓。
口乃無底囊，今煆者引風之具即者其類也，才經鼓動，其氣即盛，吉納氣之滿也。
若器之貯。
如器之盛物，滿而溢 ，言氣之止聚也。
若龍若彎，或騰或盤。
若龍之般旋，蠻之飛騰，言其活動有皖蜒翔舞之體段，無破碎死蠢之形狀。
禽伏獸蹲，若萬乘之尊也。
來勢如虎出深林，自幽而漸顯氣象，蹲踞而雄壯；止勢如鷹落平砂，自高而漸低，情意俯伏而馴順，氣象尊嚴，擁護綿密，若萬乘之尊也。
無光發新。
眼界軒豁，氣象爽麗，神情性悅，一部精神，悉皆收攝而納諸擴中，然而至理微紗，未易窺測，要令目擊道存，心領意會，非文字之可傳，口舌之可語也。《中庸》曰：人莫飲食，鮮能知未也。
朝海拱辰。
如萬水之朝宗，眾星之拱極，枝鬥之護花朵，廊論著之副廳堂，非有使之然者，乃一氣感召，有如是之翁合也。《易》雲：水流濕，火就燥，雲從龍，風從虎，聖人作而萬物睹。其斯之謂與！
龍虎抱衛，主客相迎。
幾真龍落處，左回右抱，前朝後擁，所以成其形局也。未有吉穴而無吉。案：若龍虎抱衛而主客不相應，則為花假無疑。
四勢朝明，五害不親。
四勢即龍、虎、主、客也，貴乎趨揖朝拱，端正嚴而不刺側，明淨而不模糊。情勢如此，烏有不吉？更欲不親五害。五害者，童、斷、石、獨、過也。
十一不具，是謂其次。
此特指上地而言。十中有一t缺1]泥以為說，則世間無全地矣，非概論也。
海眼曰：篇中形勢二字，義已瞭然，可見勢在龍，而形在局，非俗人之所謂喝形也。奈何卑鄙之說，易惑人心，須至捆蔽，以論傳論，以肓誘肓，無益反害，莫此為甚。總之道理原性廣大精微，古聖先賢原為格物致知窮理盡性大學問，今人只作籠利想，故不得不以術行耳。匪直今人之術不及古人，今人之用心先不及古人之存心矣，奈何！
〇外篇
夫重岡疊阜，羣城眾支，當擇其特。
聖人之於民類，麒麟之於走獸，鳳凰之於飛鳥，亦類也。重岡並出，羣阜攢頭，須擇其毛骨廳秀、神氣俊雅之異於眾者為正也。
大則特小，小則特大。
眾山俱小，取其大；眾山俱大，取其小。
參形雜勢，主客同情，所不葬也。
參形雜勢，言真務之不分；主客同情，言汝我這莫辨。
夫支欲伏於地中，壟欲峙於地上。
伏者隱伏，峙者隆峙。此言支城行度體段之不同。
支城之止，平夷如掌。
支城葬法雖有不同，然其止處悉皆如掌聲之平。倒杖口訣曰：斷續續斷，氧受於坦；起伏伏起，氣受於平。李淳風曰：來不來，坦中裁。住不住，平中取。亦曰：來來來，堆堆堆，慢中取，坦中裁。皆如掌之義也。
故支葬其額，城葬其麓。
支葬其頹，緩而急之也；攏葬其麓，急而緩之也。金牛雲：緩處何妨安絕頂，急時不怕葬深泥。
卜支如首，眩壟如點頭。
所謂如首如足，亦即巔麓之義，謂欲求其如足也。
形氣不經，氣脫如逐。
支城之葬，隨其形勢，莫大各有常度，不經則不合常度。或葬城於頹首，葬支於麓足，則生氣脫散，如馳逐也。
夫人之葬，蓋亦難矣。支壟之辨，眩目惑心，禍福之差，候虜有間。
支城固亦易辨，奈有似支之城，似攏之支。支來而壟止，壟來而支止，或攏變為支而複為壟，支變為壟而複為支。或以支為壇垛，而行壟於上；以壟為壇垛，而行支於止。複有壟內而支外，支內而壟外者；又有強支弱壟，急支緩壟，緩支平壟，隆支隱壟，石支土壟，老支嫩壟，偏支正壟，全支半壟，以及夫非支非壟之不可辨者。然其中有廳有正，有經有權，自非明師耳提面命，則弦目惑心，莫能別也。倘支城互用，首足倒施，其禍立至。今之葬者，支攏不能別，可無誤乎！
乘金相水，穴土印木。
此言穴中證應之玄策也。金亦生氣之異名，言即其尖圓之所止也。相水者，言金魚界合相輔於左右也。穴土者，土即中央之義，謂穴於至中，取沖和之氣，即葬口是也。印木即兩邊蟬湖之砂，夾主蝦須之水，以界穴地。肘申寶經》日：三合三分見穴土，乘金之義兩片兩。潮察相浮水印木之情，蓋亦神明其義耳。又有所謂水底眼，剪刀交，水裡坐，水裡臥，明暗股，明暗，長短湖，長短水，蝸窟蛤尖，交金界玉雞胸鴻尾，壽帶孩衿，筻口鳥跡，生龜死鱉，眠於就濕，割腳淋頭，明陽暗陰，陽落陰出，羅紋土宿，十字天心，撲面水底，浮大口出小口，水過山不過橋，流水不流，兩片牛角砂，一滴蟹眼水，舌尖堪下莫傷脣，齒薄可扡休近骨，虛榜雨聲猶滴，古鼎煙消氣尚浮，卒難通曉。
外藏八風，內祕五行。
四維四正，完密而無空缺，既無風路，則五行之生氣，自然祕於其內而凝結矣。
天光下臨，地德上載。
天有一星，地有一穴，在天成象，在地成形。葬得其所，則天星垂光而下照，地德柔順而上載也。
陰陽沖和，五上四備。
物無陰陽，違天背原。孤陽不生，獨陰不成，二五感化，乃能沖和。沖和之處，則必有五色異土以應之。言四備者，不取於黑。又曰沖和之處陰氣寒，至此而溫，陽氣熱，至此而涼，溫涼之氣，是為沖和。
目力之巧，工力之具，趨全避闕，增高益下，微妙在智，觸類而長，玄通陰陽，功奪造化。
目力之巧，則能趨全避闕；工力之具，則能增高益下。大幾作用之法，隨宜料理，千變萬化，本無定方，全在人心目靈巧，以類度類，觸而長之，則玄功可以盜地之機。通陰陽之理，奪造化之權。
勢如萬馬，自天而下。
星嵐插漢，自天而下，若萬能馬賓士而來也。
形如負峙，有城中峙，法葬其止。
萬物負陰而抱陽，故九背後不可無屏障以蔽之，如人肩背後最畏賊風，則易於成疾，坐穴亦然。真龍穿障受氣，結成形局，玄武中峙，依倚屏障。以固背後氣，此立穴之大概也。然又當求其止聚處而葬之，則無不吉矣。
經曰：勢止形昂，前澗後岡，龍首之藏。
勢欲止聚，形欲軒昂，前有攔截之水，後有樂託之山，形局既就，則真龍藏蓄於此矣。
鼻顙吉昌，角目滅亡，耳致侯王，脣死兵傷。
此以龍首為喻而取穴，非謂真有鼻穎角目也。但鼻穎以喻中正，故吉；角目偏斜而又粗硬孤露，不受穴，故兇。耳言深曲，脣言淺薄，所以有侯王兵傷之別。
宛而中蓄，謂之龍腹，其脈深曲，必後世福，傷其胸脅，朝穴暮哭。
宛宛之中，若有所蓄者，龍之腹也，況又深曲如臍，豈有不吉？若葬非其道，傷其胸者，必遇石而帶黑暈，傷脅者乾燥如聚粟，或上緊下虛，鋤之如到肉。朝穴暮哭者，言其應之速也，可不慎哉！
夫外氣所以聚內氣，過水所以止來龍。
外氣者，橫過之水；內氣者，來龍之氣。此即外氣橫形、內氣止生之謂也。千尺之勢，宛委頓息，外無以聚內，氣散於地中。經曰：不蓄之穴，腐骨之藏也。千尺言勢之遠也，宛委者，宛轉委曲而馴順，頓息者，頓挫止息而融結也。若陰陽不交，界合不明，後無橫水以攔截，則土中之生氣散溫而無收拾矣，葬之適足以腐骨。
夫噫氣能散生氣，龍虎所以衛區穴，疊疊中阜，左空右缺，前曠後折，生氣散於飄風。經曰：騰陋之穴，敗棒之藏也。
天地之氣，噫則為風，最能飄散生氣，故必藉前後左右衛護區穴，而後能融結也。若堂局雖有入首疊疊之阜，卻緣左空右缺，前曠後凹，地之融結，悉為風所蕩散，則生氣不能蓄聚，攏之浮氣升騰於上，支之沉氣陋匯於下矣，葬之無益於存亡，適足以腐敗棺棒而已。
夫土欲細而堅，潤而不澤，裁肪切玉，備用五色。
石山土穴，欲得似石非石之土，細膩豐腆，堅實潤滋，文理如裁肪也。土山石穴，必得似土非土之石，脆嫩鮮明，光澤晶瑩，體質如切玉也。五氣行乎地中，金氣凝則自，木氣凝則青，火赤土黃，皆吉。唯水黑則兇。五行以黃為土色，故亦以純色為吉。又紅黃相兼，鮮明者尤美，間白亦佳，青則不宜多見，以近於黑色也。枝攏千變萬化，高低深淺，結作各異，鳴穴中生氣聚結，孕育廳秀而為五色者，則無有不吉也。言五色者，特舉其大綱耳。土山石穴，亦有如金如玉者，或如象牙、龍腦、珊瑚、琥珀、瑪瑙、車渠、硃砂、紫粉花、細石膏、水晶、雲母、禹餘、糧石、中黃、紫石英之類，及石中有鎖子文、檳榔文，中點點雜出而具五色者，皆脆嫩溫潤，似石而非石也。石山土穴，亦有所謂龍肝、風髓、猩血、蟹膏、散玉、滴金、絲切、縷翠、柳金黃、秋茶褐之類，及有異文層香如花樣者，或異色鮮明如錦秀者，皆堅實光潤，似土而非土也，即為得生氣矣。否則非真穴也。至若活動物神異，固嘗聞之，然有亦能漏匯龍氣，大非吉地之宜有，高明者宜以鑒之。
夫幹如聚粟。
土無氣脈，上緊下虛。焦白之土，麻黑之砂，括燥鬆散，鋤之如聚粟也。
溫如卦肉。
淤溫軟爛，鋤之如腐肉，不任刀也。
水泉砂礫。
地氣虛浮，腠不密如濾篾，如灰囊，內藏氣濕之水，外滲天雨之水也。
皆為凶宅。
已上皆兇，葬之則存亡無益，適足以腐骨敗槨[缺]而已。
夫葬以左為青龍，右為白虎，前為朱雀，後為玄武。此言前後左右之四獸，皆自穴處言之。
玄武垂頭。
垂頭言自主峯漸裝甲兵而下，如欲受人之葬也。受穴之處，澆水為流，置坐可安，始[合垂頭格也。若注水即傾，立足不住，即為陡瀉之地。《精華髓》雲：人眠山上龍方住，水注堂心穴自安。亦其義也。
朱雀翔舞。
前山聳拔端特，活動秀麗，朝揖而有情也。
青龍蜿蜒。
左山活軟簾淨，展掌而情意婉順也。若反抗倔強，突無僵硬，則非所謂蜿蜒矣。
白虎馴俯。
馴，善也，如人家蓄犬，馴擾而不致有噬主之患也。俯者低頭俯伏之義，言柔順而無蹲踞之兇也。《明堂經》雲：龍播臥而不驚，是為吉形。虎怒蹲視，昂頭不平，禍機中藏。又曰：白虎彎彎，光淨圭山，角艮如臥角，圓如今環，虎具此形，乃得其真。半低半兇，頭高尾藏，有缺有陷，折腰斷梁，虎有此形，兇禍災殃。
形勢反此，法當破死。
四獸各有本然之體段，反此則不吉矣。
故虎蹲謂之銜屍。
右山勢蹲，昂頭視穴，如欲銜噬墳中之屍也。
龍踞謂之嫉生。
左山形踞，不肯降服，回頭斜視，如有嫉妒之情。世俗多言龍昂虎伏，蓋亦傳習之誤。昂當作降，大概龍虎俱以馴俯俯伏為吉。
玄武不垂者拒屍。
主山高昂，頭不垂伏，如不肯受之葬而拒之也。
朱雀不舞者騰去。
前山反背無情，上正下斜，順水擺竄，不肯盤旋朝穴，若欲飛騰而去也。
夫以支為龍虎者，來止跡乎岡阜，要如肘臂，謂之環抱。
此言平洋大地，左右無山以為龍虎，止有高田勾夾，故當求岡阜之來，蹤土跡於隱隱隆隆之中，最要寬展，如人之肘臂，腕肉有情，明堂[缺]夷自為局垣，一龍一虎，如視之圓。言其形如步武，旋轉自然，團簇環抱而恬軟也。以水為朱雀者，衰旺系乎形應，忌乎湍激，謂之悲泣。
水在明堂，以其位乎前，故亦名朱雀，若池湖淵潭，則以澄清瑩淨為可喜，江河溪澗，則以屈曲之玄為有情。倘廉劫箭割，湍激悲泣，則為兇矣。由是觀之，雖水之取用不同，關係乎形勢之美惡則一也。蓋有是形則有是應，故子孫衰旺，亦隨之相感之理也。別有一般鼕鼕哄哄如擂鼓聲音，得之反吉，又非湍激悲泣之比。
朱雀源於生氣。
氣為水母，有氣斯有水。原其所始，水之流行，實生氣之所為也。生氣升而為雲，降而為雨，山川妙用，流行變化，勢若迴圈，無有窮已。是故山之與水，當相體用，不可須央離也。
派於未盛，朝於大旺。
派者，水之分也，朝者，
水之合也。夫之水行，初分懸溜，始於一線之微，此水之未盛好。小流合大流，乃漸遠而漸多，而至於會流總潞者，此水之大旺也。蓋水之會由山之止，山之始乃水之起。能知水之大會，則知山之大盡。推其所始，究其所終，離其所分，合其所聚，置之心目之間、胸臆之內，總而思之，則大小無從而逃，地理可貫而盡矣。若夫《禹貢》之載九州，其大要則系於隨山浚川這四字，如導水、導河、導漾之類，皆水之未盛也；如入於江、入於河、入一海者，皆水之大汪也，以其大勢言之，則山川之起於西北，自一而生萬也；水之聚於東南，合萬而歸一也。《禹貢》舉天下之大者而言之，則始於近而終於遠，自一裡而至十裡，由十裡而至於足跡之所能及，推其冊之起止，究其水之分合，是成小《禹貢》也。
澤其相衰，流於因謝。
澤謂所澤。《詩•彼澤之陂》注雲：水所鐘聚也。水既港蓄淵停則止，水勢已煞，故曰衰流於因謝者，水盈科而進，則其停者已久，溢為餘波，故曰謝。
以返不絕。
山之氣運，隨水而行，凡遇吉凶形勢，若遠著近，無不隨感而應。然水之行也，不欲斜飛直控，反背無情，要得眾砂節節攔截之玄，屈曲有情，而成不絕之運化也。
法每一折瀦而後匯。
此言水去勢，每於屈折處要有豬蓄，然亦不必盡泥穴前，但得一水，則亦可謂之遊矣。善於作用者，穴前元辰直長，法以穴中溝頭水論瀦匯，每折中作鬥，既瀦而後匯去，可救初年無患，此亦是奪神功之妙也。
洋洋悠悠，顧我欲留。
此言水之去勢，悠洋眷戀，有不忍遁去之情，顧我而欲留也。
其來無源，其去無流。
源深流長，不知其來；砂攔局密，不見其去。
經曰：山來水回，貴壽而財。
山來者，眾山攢集；水回者，羣流環會。此富貴壽考之穴也。
山囚水流，虜王滅候。
山囚，明堂逼塞不寬舒也；水流，元辰直溜不索纖也。生旺系乎形應，地理之法，不過山水向背為緊，向則為吉，背則為兇，故向坐有法，當取之於應照，。水路有法，當求之於曲折，他無興焉。
〇雜篇
佔山之法，以勢爲難，而形次之，方又次之。
千尺爲勢，百尺爲形，勢言闊遠，形言淺近。然有大山大勢，大寺大形，則當大作規模，高抬望眼，而後可以求之也。勢有隱顯，或去山勢，從東趨形，從西結勢，由左來穴，自右出勢。又有佯詐穴，亦有花假，此所以爲最難也。其次莫如形。有一二里爲一形，此形之大者；也有隻就局內結爲蜂喋蛙蛤之類，此形之小者也。鵝鳳相肖，獅虎相類，形若不真，穴仍由似？故形亦爲難也。又其次莫如方。方者方位之說，謂某山來合坐作某方向之類是也。
勢如萬馬自天而下，其葬王者。
此下言賓龍降勢大略，可總括天下山成之行度，若欲逐一分類，則反包括不盡矣。其葬王者，言其貴也，不得拘之。
勢如巨浪花，重嶺疊障，千乘之葬。
峯巒層踏，如洪波巨浪，奔湧而來，當出千乘之貴。
勢如降龍，水繞雲從，爵祿三公。
星嵐撐漢，踏銜而下，如龍之降也。及至歇處，山如雲擁，水似帶播，烏得不貴！
勢如重屋，茂草喬木，開府建國。
真龍隆勢，層層踏踏，如人家之重屋疊架，所以爲貴也。
勢如驚蛇，屈曲徐斜，滅亡家國。
橫竄直播，行度畏縮而不條暢，死硬不委蛇，故葬者家亡國來滅。
勢如矛戈，兵死形因。
尖利如矛葉，直硬如槍桿，故子孫多死於兇橫非命。
勢如流水，生人皆鬼。
順瀉直流，會無禁止之情，此遊溫之龍也，葬之者主少亡客死。
形如負峙，有城中峙，法葬其止，王侯崛起。
幾結穴之處，負陰抱陽，前親後倚，此總相立穴之大情也。負峙形如御屏，壁立崎急，不可扦穴，法當於平地，須龍貴朝真，而後可不謂負峙，便能如是之貴也。
形如燕察，法葬其曲，胙土分茅。
燕窠多於山腰，龍虎包裹，自成形局，入穴不見孤露，所以爲貴。
形如側壘，後岡遠來，前應曲回，九棘三槐。
穴形偃詐，如壘之側， 玄武來上，前朝後應，委曲週迴，法當就壘口扦之，主三公九卿之貴。
形如覆釜，其嶺可富。
覆釜如五星中所謂釜金也，唯挨金下水空。今言形如覆金，則合葬麓，陰龍而陽穴也。若葬於巔，乃是以陰挨陰，不幾於獨陰不成之義乎！近來世俗正坐此病，無不葬壠於巔也，固有照天蠟燭及貫頂法多葬山嶺，亦須有天然成穴方可下。
形如植冠，永昌且歡。
植冠言其形穴之尊嚴也。後仰前倚，壁立崎急，宜阡緩中。
形如投算，百事錯亂。
山形如算，橫直亂投，故兇。
形如亂衣，蕩女淫妻。
山形剝落破碎，如亂衣之不整，故淫亂。
形如灰囊，災舍焚倉。
大抵即內篇水泉砂礫之意，言生氣不蓄之穴，得雨暫溼，雨止即幹，如湯之淋灰，故兇。
形如覆舟，女病男因。
橫岡無脈，中央四凹，無穴可扦，葬之則男女不利。
形如橫幾，子絕孫死。
玄武縮頭，入首無脈，穴可扦。然有得幾之正形者，乃水之所變，故出文章科第。世有盧相公祖、楊神童祖、方太監祖皆葬幾形，蓋未可以其兇而棄之也。
形如臥劍，誅夷逼督。
形狹而長，首脫而瘁，純石剝落，丈理枯燥，故兇。然有劍形而出貴者，如石使相祖曾文遺下託手穴是也。
形如仰刀，兇祝伏逃。
形如魚之攝，無肥厚氣象，故兇。
牛臥馬馳，蠻舞鳳飛。
此言各得其本性而應形真。
媵蛇委蛇。
委蛇則爲話蛇，故吉；直硬爲死，則兇。
黿鼉魚鱉，以水別之。
四者皆水族，故以近水而應形真。
牛富鳳貴。
牛出於土星，故富；風出於木星，故貴。
媵蛇兇危。
蛇心險有毒，故多兇。遇蛙蛤則貪婪而爲小人，蓋蛇之所陷也。逢蜈蚣、金龜、鳩鳥則畏謹而爲君子，用欲陷於蛇也。古今阡蛇形地者何限，豈可例以兇危而不用乎！
形類百動，葬者非宜，四應前按，法同忌之。
形勢止伏如屍居之不動，方可扦穴，若有不定，豈可用乎！非惟主山，但目前所見，飛定擺竄、於我無情者，悉當豈之。
夫勢與形順者吉，勢與形逆者兇，勢吉形兇，百[缺]一，勢兇形吉，禍不詐日。
形勢二者，皆以止伏爲順，飛走擺竄爲逆。順則吉，逆者兇。勢吉形兇，尤可希一日之福；若勢兇形吉，則禍不待終日。極言應之速也。
經曰：地有四勢，氣從八方。寅申巳亥，四勢也；震離坎兌乾坤艮巽，八方也。
若但言地有四勢，只有朱雀、玄武、青龍、白虎而已；氣從八方，只有四正、四隅而已。兩句下證之以寅申巳亥震離坎兌乾坤艮巽之說，則當以方位解之。四勢爲四長生，如火生寅、水生申、金木生於巳亥是也，八方爲八勢，東方震艮、南巽離、西方坤兌，北乾坎是也。又有所謂六秀六貴，分金三十吉龍並十六貴龍等說，皆原於此，是星勢之所由興也。
是故四勢之山，生八方之龍，四勢行龍，八方施生，一得其宅，吉慶榮貴。
四勢者，陳石壁所謂五行生氣之地；八方，八勢方也。八龍不能自生，要得寅申巳亥五行之生氣之地而後能施生也。其大意自亥位發始，即爲生氣之地，或從亥上經過亦是，餘可類推。但此之生氣與內外篇之言生氣不同。
土圭測其方位，玉尺度其遠邇。
土圭所以辨方正位，其制見於《周禮》；玉尺所以度量遠跡，其數生於黃鐘。今臺司度日影以定侯，多用此制也。
夫葬乾者，勢欲起伏而長，形欲闊厚而方；葬坤者，勢欲連辰而不傾，形欲廣厚而長平；葬艮者，勢欲委蛇而順，形欲高峙而峻；葬巽者，勢欲峻而秀，形欲銳而雄葬震者，勢欲緩而起，形欲聳而峨；葬離者，勢欲馳而窮，形欲起而崇；葬兌者，勢欲天來而坡垂，形欲方廣而平夷；葬坎者，勢欲曲折而長，形欲秀直而昂。此言八分之山，必欲合如是之形勢，然後爲吉。夫天下山川行度，千變萬化，豈有一定之理哉？何者不欲起伏而長，闊厚而方，寧獨乾之一山如是哉？此只言其大概耳。是以形勢爲上，而方位次之。必欲如此，又何異於刻舟求劍者乎！[缺]存之以侯參考。
蓋穴有三吉，葬直六兇，天光下臨，地德上載。
天光地德前見。
藏神合朔，神迎鬼避，一吉也。
神，吉神；鬼，凶煞。朔謂歲月日時。言藏神合乎吉朔也。神迎鬼避，得吉年月也。
陰陽衝合，五土四備，二吉也。目力之巧，工力之具，趨全避缺，增高舉國下，三吉也。
解見前。
陰陽差錯爲一兇，歲時之乖爲二兇。
此言葬日不得方向年月之通利。
力小圖大爲三兇。
生人福力淺薄，而欲圖王侯之地，是不量力度德也。然此亦不可泥。
憑福恃勢爲四凶。
憑見在之福，恃當今之勢，富貴之家，自謂常如今日，而不深慮有父母之喪者，不思盡力以求宜隱之地，但苟焉寵變而已，正程子之所謂唯欲掩其目之不見，反以陰陽之理爲無足[缺]，可勝道哉！《魏志》：管輅遇徵東將軍毋丘儉之墓，嘆曰：松柏雖茂，無形可文，碑通雖美，無後可守，玄武垂頭，青龍無足，白虎銜屍，朱雀悲泣，四危已備，法當滅族。後果如其言。又《左氏春秋傳》魯文公十三年：邾文公卜遷於繹，史曰：利於民，不利於君。公曰：苟利於民，孤之利也。左右曰：命可長也，君何弗爲？公曰：命在養民，民苟利矣，遷也吉莫如之。遂遷。五月，公果卒。然固有數焉。而陰陽之理，亦有所定矣。
僭上帶下爲五兇。
僭上方庶人墳墓不得如大官司制度，貧家行喪不得效富室眩耀，及不得作無益華靡，亡者無益，存者招禍。逼下爲儉不中禮，怪吝鄙澀，父母墳墓不肯即時盡作用之法，因循苟且，致生兇變。作用者，謂如作明堂，通水道，及夫截龐去滯，增高益下，陣水蔽風之類，皆是也。
變應怪見爲六兇。
上言天時人事本能全美。或有吉地吉穴，主人儒滯不葬，或是非爭競而害成，或貧病兼憂而不能舉。或明師老死不復再來，或停喪久遠而兵炎不測，或子孫參差而人事不齊，或官事牢獄而不復可爲，或日怠日忘竟成置，或全家絕滅同歸暴露，是皆因葬不即舉而變見多端也。嗚呼，爲人者可不凜凜然而知戒謹乎哉！
經曰：穴吉葬兇，與棄屍同。
言形勢雖吉，而葬不得穴，或葬已得穴，而不知深淺之度，皆與委而棄之者何以異哉！《錦囊》一書，其大概專以生氣爲主，即太極爲之體也；其次分爲枝城，即陰陽爲之用也；又其次日風水、曰止聚，曰形勢，曰骨脈；又其次則驗文理之秀異，明作用之利宜。學者當熟讀玩味，則知景純之心法矣。
