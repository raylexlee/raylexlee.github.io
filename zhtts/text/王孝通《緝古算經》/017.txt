△假令有勾股相乘
假令有勾股相乘冪四千三十六五分之□，股少於弦六五分之一。問：弦多少？（按：此問原本缺二字，今依文補一股字，其股字上之□系所設分數，未便懸擬，今姑闕之）。
答曰：弦一百一十四十分之七。
術曰：冪自乘，倍少數而一，為實。半少，為廉法，從。開立方除之，即股。加差，即弦。
假令有勾弦相乘冪一千三百三十七二十分之一，弦多股一、十分之一。問：股多少？
答曰：九十二五分之二。
術曰：冪自乘，倍多而一，為立冪。又多再自乘，半之，減立冪，餘為實。又多數自乘，倍之，為方法。又置多數，五之，二而一，為廉法，從。開立方除之，即股（勾弦相乘冪自乘，即勾冪乘弦冪之積。故以倍股弦差而一，得一股與半差□□□□□為方令多再自乘半之為隅□□□□□橫虛二立廉□□□□□□□□□□□倍之為從隅□□□□□□□□□□□多為上廣即二多□□□□□□□□□法故五之二而一）。
案：此術脫簡既多，法亦煩擾，宜雲冪自乘，多數而一，所得四之，為實。多為廉法，從。立方開之，得減差，半之，即股（冪自乘，與勾冪弦冪相乘積等。令勾冪變為股弦並乘股弦差，故差而一，所得乃股弦並乘弦冪）。
