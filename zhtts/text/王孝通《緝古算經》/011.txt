△假令圓囤上小下大
假令圓囤上小下大，斛法二尺五寸，以率徑一週三。上下週差一丈二尺，高多上週一丈八尺，容粟七百五斛六鬥。今已運出二百六十六石四鬥。問：殘粟去口、上下週、高各多少？
答曰：
一週一丈八尺，
下週三丈，
高三丈六尺，
去口一丈八尺，
粟週二丈四尺。
求圓囤上下週及高，術曰：以斛法乘容粟，又三十六乘之，三而一，為方亭之積。又以周差自乘，三而一，為隅陽冪。以乘截高，以減亭積，餘為實。又周差乘截高，加隅陽冪，為方法。又以周差加截高，為廉法，從。開立方除之，得上週。加差，而合所問。
求粟去口，術曰：以斛法乘出斛，三十六乘之，以乘高冪，如周差冪而一，為實。高乘上週，周差而一，為小高。令自乘，三之，為方法。三因小高，為廉法，從。開立方除之，即去口（三十六乘訖，即是截方亭，與前方窖不別）。置去口，以周差乘之，以本高除之，所得加上週，即粟周。
