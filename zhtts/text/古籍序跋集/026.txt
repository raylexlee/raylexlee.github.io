     《唐宋傳奇集》序例〔1〕
　　《唐宋傳奇集》序例〔1〕
　　東越胡應麟在明代，博涉四部，嘗雲：“凡變異之談，盛於六朝，然多是傳錄舛訛，未必盡幻設語。至唐人，乃作意好奇，假小說以寄筆端。如《毛穎》《南柯》之類尚可，若《東陽夜怪》稱成自虛，《玄怪錄》元無有，皆但可付之一笑，其文氣亦卑下亡足論。宋人所記，乃多有近實者，而文彩無足觀。”〔2〕其言蓋幾是也。饜於詩賦，旁求新途，藻思橫流，小說斯燦。而後賢秉正，視同土沙，僅賴《太平廣記》等之所包容，得存什一。顧復緣賈人貿利，撮拾彫鐫，如《說海》，如《古今逸史》，如《五朝小說》〔3〕，如《龍威祕書》〔4〕，如《唐人說薈》，如《藝苑捃華》〔5〕，為欲總目爛然，見者眩惑，往往妄制篇目，改題撰人，晉唐稗傳，黥劓幾盡。夫蟻子惜鼻，固猶香象，嫫母護面，詎遜毛嬙〔6〕，則彼雖小說，夙稱卑卑不足廁九流之列者乎，而換頭削足，仍亦駭心之厄也。昔嘗病之，發意匡正。先輯自漢至隋小說，為《鉤沈》五部訖〔7〕；漸復錄唐宋傳奇之作，將欲匯為一編，較之通行本子，稍足憑信。而屢更顛沛，不遑理董，委諸行篋，分飽蟫蠹而已。今夏失業，幽居南中〔8〕，偶見鄭振鐸君所編《中國短篇小說集》，埽蕩煙埃，斥偽返本，積年堙鬱，一旦霍然。惜《夜怪錄》尚題王洙，《靈應傳》未刪於逖〔9〕，蓋於故舊，猶存眷戀。繼復讀大興徐松《登科記考》〔10〕，積微成昭，鉤稽淵密，而於李徵及第，乃引李景亮《人虎傳》作證〔11〕。此明人妄署，非景亮文。彌嘆雖短書俚說，一遭篡亂，固貽害於談文，亦飛災於考史也。頓憶舊稿，發篋諦觀，黯淡有加，渝敝則未。乃略依時代次第，循覽一週。諒哉，王度《古鏡》，猶有六朝誌怪餘風，而大增華艷。千裏《楊倡》，柳珵《上清》，遂極庳弱，與詩運同。宋好勸懲，摭實而泥，飛動之致，眇不可期，傳奇命脈，至斯以絕。惟自大歷以至大中中，作者雲蒸，鬱術文苑，沈既濟許堯佐擢秀於前，蔣防元稹振彩於後，而李公佐白行簡陳鴻沈亞之輩，則其卓異也。特《夜怪》一錄，顯託空無，逮今允成陳言，在唐實猶新意，胡君顧貶之至此，竊未能同耳。自審所錄，雖無祕文，而曩曾用心，仍自珍惜。復念近數年中，能懇懇顧及唐宋傳奇者，當不多有。持此涓滴，註彼說淵，獻我同流，比之芹子〔12〕，或亦將稍減其考索之勞，而得翫繹之樂耶。於是杜門攤書，重加勘定，匝月始就，凡八卷，可校印。結願知幸，方欣已欷：顧舊鄉而不行，弄飛光於有盡，嗟夫，此亦豈所以善吾生，然而不得已也。猶有雜例，並綴左方：
　　一，本集所取資者，為明刊本《文苑英華》；清黃晟〔13〕刊本《太平廣記》，校以明許自昌〔14〕刻本；涵芬樓影印宋本《資治通鑒考異》；董康刻士禮居本《青瑣高議》，校以明張夢錫刊本及舊鈔本；明翻宋本《百川學海》；明鈔本原本《說郛》；
　　明顧元慶刊本《文房小說》；清胡珽排印本《琳瑯祕室叢書》等。
　　一，本集所取，專在單篇。若一書中之一篇，則雖事極煊赫，或本書已亡，亦不收採。如袁郊《甘澤謠》之《紅線》〔15〕，李復言《續玄怪錄》之《杜子春》〔16〕，裴鉶《傳奇》之《昆侖奴》《聶隱孃》〔17〕等是也。皇甫枚《飛煙傳》，雖亦是《三水小牘》逸文，然《太平廣記》引則不雲出於何書，似曾單行，故仍入錄。
　　一，本集所取，唐文從寬，宋制則頗加決擇。凡明清人所輯叢刊，有妄作者，輒加審正，黜其偽欺，非敢刊落，以求信也。日本有《遊仙窟》，為唐張文成作〔18〕，本當置《白猿傳》之次，以章矛塵君〔19〕方圖版行，故不編入。
　　一，本集所取文章，有複見於不同之書，或不同之本，得以互校者，則互校之。字句有異，惟從其是。亦不歷舉某字某本作某，以省紛煩。倘讀者更欲詳知，則卷末具記某篇出於何書何卷，自可覆檢原書，得其究竟。
　　一，向來涉獵雜書，遇有關於唐宋傳奇，足資參證者，時亦寫取，以備遺忘。比因奔馳，頗復散失。客中又不易得書，殊無可作。今但會集叢殘，稍益以近來所見，並為一卷，綴之末簡，聊存舊聞。
　　一，唐人傳奇，大為金元以來曲家所取資，耳目所及，亦舉一二。第於詞曲之事，素未用心，轉販故書，諒多訛略，精研博考，以俟專家。
　　一，本集篇卷無多，而成就頗亦匪易。先經許廣平君〔20〕為之選錄，最多者《太平廣記》中文。惟所據僅黃晟本，甚慮訛誤。去年由魏建功君〔21〕校以北京大學圖書館所藏明長洲許自昌刊本，乃始釋然。逮今綴緝雜劄，擬置卷末，而舊稿潦草，復多沮疑，蔣徑三君〔22〕為致書籍十餘種，俾得檢尋，遂以就緒。至陶元慶君〔23〕所作書衣，則已貽我於年餘之前者矣。
　　廣賴眾力，才成此編，謹藉空言，普銘高誼雲爾。
　　中華民國十有六年九月十日，魯迅校畢題記。時大夜彌天，璧月澄照，饕蚊遙嘆，餘在廣州。
　　※※※
　　〔1〕本篇最初發表於一九二七年十月十六日上海《北新週刊》第五十一、五十二期合刊，後印入一九二七年十二月北新書局出版的《唐宋傳奇集》上冊。
　　〔2〕胡應麟評論唐宋傳奇文的話，見《少室山房筆叢·二酉綴遺（中）》。
　　〔3〕《五朝小說》小說總集，明代桃源居士編。收小說四八○種，分“魏晉小說”、“唐人小說”、“宋元小說”、“明人小說”四部分。
　　〔4〕《龍威祕書》叢書，清代馬俊良輯。共十集，一七七種。
　　每集標有類名，如“漢魏叢書採珍”、“古今詩話集雋”、“晉唐小說暢觀”等，內容龐雜，分類混亂。
　　〔5〕《藝苑捃華》叢書，清代顧氏刊印。收“祕書”四十八種，實為書賈從《龍威祕書》等叢書中隨意抽取、雜湊而成，內有小說三十餘種。
　　〔6〕香象佛家語。後秦鳩摩羅什譯《維摩詰經》中有“香象菩薩”，註雲：“青香象也，身出香風。”嫫母，傳說為黃帝之妃，《路史後紀·黃帝》：“次妃嫫母，貌惡德充。”毛嬙，傳說中的美女，《莊子·齊物論》：“毛嬙麗姬，人之所美也。”
　　〔7〕《鉤沈》五部作者所輯錄的《古小說鉤沈》，包括五類材料：一、見於《漢書·藝文誌·小說家》著錄者；二、見於《隋書·經籍誌·小說家》著錄者；三、見於《新唐書·藝文誌·小說家》著錄者；四、見於上述三誌“小說家”之外著錄者；五、不見於史誌著錄者。
　　〔8〕今夏失業，幽居南中作者於一九二七年四月二十一日辭去中山大學文學系主任兼教務主任職務，居住廣州東堤白雲樓。
　　〔9〕《夜怪錄》尚題王洙，《靈應傳》未刪於逖鄭振鐸《中國短篇小說集》沿《唐人說薈》之誤，題《東陽夜怪錄》作者為王洙、《靈應傳》作者為於逖。
　　〔10〕徐松（1781—1848）字星伯，清代大興（今屬北京）人，嘉慶間進士。著有《唐兩京城坊考》、《登科記考》等書。《登科記考》，匯集散見於史誌、會要、類書、總集等的有關材料，編次唐至五代各科進士的姓名、簡歷及有關科舉的文獻，共三十卷。
　　〔11〕李徵及第徐松《登科記考》卷九引李景亮《人虎傳》：
　　“隴西李徵，皇族子，家於虢略，弱冠從州府貢焉。天寶十五載春，於尚書右丞楊元榜下登進士第，後數年補調江南尉，後化為虎。”按李徵化虎事，見《太平廣記》卷四二七引唐代張讀《宣室誌》，題為《李徵》。明代陸楫等編《古今說海》，改題為《人虎傳》，撰人署李景亮。
　　徐松沿誤。李景亮，傳奇《李章武傳》的作者，參看《稗邊小級》第二分。
　　〔12〕芹子自謙所獻菲薄的意思。《列子·楊朱》：“昔人有美戎菽甘複莖芹萍子者，對鄉豪稱之。鄉豪取而嘗之，蜇於口，慘於腹。眾哂而怨之，其人大慚。”
　　〔13〕黃晟（1663—1710）字香涇，清代江蘇蘇州人，乾隆間舉人。乾隆十八年（1752）刊行《太平廣記》。
　　〔14〕許自昌字元髆，蘇州人，明代戲曲作家。著有《水滸記》、《橘浦記》等傳奇劇本。嘉靖間校刻《太平廣記》大字本。
　　〔15〕袁郊字之儀（一作子乾），唐代蔡州朗山（今河南汝南）人，曾官虢州刺史。《甘澤謠》，傳奇集，成於鹹通間。原書已佚，今本一卷，系明人從《太平廣記》輯出。《紅線》，寫潞州節度使薛嵩的女奴紅線夜盜魏博節度使田承嗣枕邊金盒，以示警告，使田打消了吞並潞州的野心。
　　〔16〕《杜子春》傳奇篇名，寫杜子春學仙，喜怒哀懼惡欲皆忘而親子之愛未盡，終於不成。見《太平廣記》卷十六引李復言《續玄怪錄》。
　　〔17〕裴鉶唐末人，僖宗乾符間官至成都節度副使。《傳奇》，三卷，已佚，《太平廣記》引有多篇。《昆侖奴》、《聶隱孃》為其中的兩篇，前者寫昆侖奴磨勒助主人崔生與某勛臣侍女紅綃結合的故事；後者寫聶隱孃從一女尼學得異術，幫助陳許節度使劉昌裔破除妖術的故事。
　　〔18〕《遊仙窟》傳奇篇名，唐代張鷟著。自敘出使途中投宿於一大宅，受二女子款待，飲酒作詩，相與調笑的故事。主要以駢體寫成。此書於唐代傳入日本，國內失傳已久，至清末復從日本輸入。張文成（約660—740），名鷟，唐代深州陸澤（今河北深縣）人。高宗調露初（679）進士，官至司門員外郎。還著有《朝野僉載》、《龍筋鳳髓判》等。
　　〔19〕章矛塵名廷謙，筆名川島，浙江紹興人。北京大學哲學系畢業，當時在廈門大學任教。他所標點的《遊仙窟》於一九二九年二月由北新書局出版。
　　〔20〕許廣平（1898—1968）廣東番禺人。北京女子師範大學國文系畢業，魯迅的夫人。
　　〔21〕魏建功（1901—1980）字天行，江蘇如臯人，語言文字學家。北京大學國文系畢業。
　　〔22〕蔣徑三（1899—1936）浙江臨海人。浙江優級師範學校畢業，當時任中山大學圖書館館員兼語言歷史研究所助理員。
　　〔23〕陶元慶（1893—1929）字璇卿，浙江紹興人，美術家。曾為魯迅的著譯《仿徨》、《墳》、《苦悶的象徵》等繪制封面。
