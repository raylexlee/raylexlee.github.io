     ［附］關於汪輯本《謝承後漢書》〔1〕
　　［附］關於汪輯本《謝承後漢書》〔1〕
　　謝承《後漢書》八卷，謝沈《後漢書》一卷，黟人汪文臺南士輯，並在《七家〈後漢書〉》中，有太平崔國榜〔2〕序，其略雲：“康熙中，錢唐姚魯斯輯《東觀漢記》以下諸家書為補逸，頗沿明儒陋習，不詳所自，遺陋滋多。孫頤谷侍禦曾據其本為謝承書補正，未有成書。近甘泉黃右原比部亦有輯本，視姚氏差詳，終不賅備。黟汪先生南士，績學敦行，著書等身，以稽古餘力，重為蒐補；先生之友湯君伯，稱先生舊藏姚本，隨見條記，丹黃殆徧，復慮未盡，以屬弟子汪學惇，學惇續有增益。學惇歿後，藏書盡售於人，湯君復見此本，已多脫落。亟手錄一過，以還先生之子錫藩。錫藩奉楹書，客江右，同歲生會稽趙撝尗從錫藩叚鈔，餘因得見是書。撝尗言先生所據《北堂書鈔》，乃朱氏潛採堂本，題曰《大唐類要》者也，歸錢唐汪氏振綺堂。辛酉亂後，汪氏藏書盡散，浙中尚有寫本，為孫氏冶城山館物，後歸陳蘭鄰大令家，近亦鬻諸他氏，遠在閩中，無從叚閱，異日得之，當可續補數十條”雲。歲壬子夏八月叚教育部所藏《七家後漢書》寫出，初二日始，十五日畢。
　　※※※
　　〔1〕本篇據手稿編入，寫於一九一二年八月。原無標題、標點。
　　〔2〕崔國榜清代太平（今屬安徽）人，曾任建昌知府。
