△相眉
眉欲疏而秀，平而闊，主智信仁義。秀而長者，性聰敏眉過眼者，豐富。眉不覆眼者，乏財。左有旋紋者，妨父。右有旋紋者，妨母，粗濃者，愚賤。下壓眼者，貧賤。斜卓者，性豪急。頭起尾下者，懦弱。眉頭交者，貧薄少兄弟不得力。生毫長一二寸者，主壽。眉促而愁者，孤獨。骨棱起多遲否眉毛短骨起者，性剛。一眉為人無信義。眉心有旋毛，兄弟支居，自卓立。稍得縱有妻兒氣不合，又兩合恰如一字之狀。又得鼻孔不昂，耳孔容指，此乃三處皆應，此人有行義，但執性剛強中年大發。人之有行也，積於心而行於眉。眉小角有似曲鉤者，父母積德也，自身多有行也。故曰：行在眉取盡者為大煞。或二眉親而促，及短破斷者孛，與紫氣有缺者，為取盡，臨事當細辨之。
