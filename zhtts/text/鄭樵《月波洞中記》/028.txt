△人體論
頭龍腦，將軍輔相之形。額上有七星之紋理，合乾坤之道。龜鶴體，官職富貴之資；雀豺身，忘家破宅之兆。頭尖腦薄，浪走他鄉。露齒結喉，失於鄉井。女要脣紅齒白，舉動去就低迴。男要耳鼻肥圓，舉措祗敬嚴畏。見男貌似女，女作男形。眼光彩大而雄聲，皮膚粗而行步大，女人之窮相也。眉小眼細，面白聲雌，接對失詳，語話軟弱，此男子之窮相也，有威可畏，貴人相也。有形堪敬，福人也。有色可重，媚人也。骨格隆峻，道藝人也。擁肉肥光，徒使人也。面貌，凹凸，庸賤人也。眼多紫色，剛烈人也。眼多赤色，惡性人也。眼多白色，淫邪人也。眼多黃色，疾病人也。眼多青色，真貴人也。眼目低垂，離別人也。眼帶雌雄，百般人也。雜論印堂項腰足，印有紅字宜官兩道紋者，主刑一道印者破印不善有八字者貴潤者得助行滿無瘢痕痣者貴。項有雙條細者，貴；無肉，成敗多也。腰欲圓，不欲滿，足欲方厚，此貴相也。眉不欲早生毫，年壯不欲早肥，肥不欲氣喘，夭相也。印堂闊而不富，何也，多是竣高不平，手平背大根氣堅牢。
