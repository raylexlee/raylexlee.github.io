△玉枕
兩耳上平為百會，前為額，後為腦，前為星堂，後為玉枕。枕之骨凡一十八般，皆公侯富貴之相也。今具骨法如後。車軸，仰月，覆月，方枕，一字，背月，十字，八字，玉環，右撒，左撒，三關，雞子，山字，連枕，品字，垂針，懸針，經雲：凡人有此骨者，皆貴相。如作僧道，雖不貴，有此枕者皆主壽。凡人稍有玉枕，但有骨微起者，皆主祿壽旺，平仄無者，祿壽難逢。婦人有之，皆亦主貴矣。
