△五嶽九州
五嶽及有小氣所管屬者，沖如滿月南嶽，泰如雞卵東嶽，華若方銀西嶽，嵩若高發中嶽，恆如倒提北嶽。五嶽全者，及餘皆好無克陷者，食祿主貴。乾雍州陷者，無地宅。艮兗州陷者，無食祿。震青州陷者，少仁德。異徐州陷者，闕信義。離揚州陷者，多官災。坤荊州陷者，妨妻。兗梁州陷者孤苦。戊豫州陷者，無田土。此九州如有缺陷者，限至必應。雍州白色常潤，冀州青黑色主酒色上亡，兗州青紅色主吉昌，青州青色吉，豫州黃色吉。其次常改，青憂，黑橫，白兇，赤官事，黃吉，隨四季觀之。
