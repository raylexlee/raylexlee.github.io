△眉限四年
若眉細長稀疏，正平有彩者貴，黑濃鹿無光者不貴。若陰人得正陰眉者，平生多樂也。若陽人得陽眉，平生亦多樂也。陰人得陽眉者敗，陽人得陽眉者濫。陽人有聖眉者，必食陰人重疊之財。若眉重者，是眉上有肉附高也。若男子眉不停者，出子於眾母也。如眉散逆者，必棄前妻，後就富妻，此人命短及絕嗣。有大德者減半。若有勾者，小背向下曲者，是積行人也。陽人陰眉散者，必定妨妻多也。散在小背者，妨兩三個也。散在大背者，妨三五個也。若陰人得正陽眉者及散者，妨五七夫。若陽眉不正及散者，妨兩三夫。若十分陽眉散者，必落娼。陽人眉有角者，是眉毛三五根成縷也，必見兩三個妻也。眉生四角者，必見三五個妻也。眉角盛者妻多也。若眉眼相近者，不宜初子也。注異有聖眉者，合得陰人之財。眉上有附肉高者是也。
