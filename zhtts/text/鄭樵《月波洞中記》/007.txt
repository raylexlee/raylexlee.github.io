△河嶽
凡相人面，五嶽欲其相朝，四瀆欲其不混，形神備足，富貴相。所謂五嶽者，順為恆嶽，額為衡嶽，鼻為嵩嶽，左顴為泰嶽，右顴為華嶽，所謂四瀆者，眼為淮，耳為江，口為河，鼻為濟。高成曰嶽，深厚曰瀆，嶽欲成而瀆欲清，若更精彩自足，有威有媚接對無偽，信行不欺，此乃形神備足矣。凡人言辭審正，聲音安詳，瞻視尊貴，舉止沉隱，折旋俯仰，諸凡安貼，使人見之不覺悚然生敬者，蔡澤雲第一上相之人，有此威儀。《老君歌》：曰：“五嶽阜成終不貧，圓頭項短足珠珍，耳有垂珠度百春，驛馬骨成主萬人，巨鼇骨圓尚書身，虎頭燕頷主騎兵，鳳頭千里受其榮，從少至老不識貧，如同靈鶴在凡羣。又歌曰：“江淮河濟湛然清，四海之中必振聲，五嶽並無一嶽毀，一年福盡一年生，五嶽成來四瀆濁，其人不富有官榮，法〔原缺三字〕各分明，為文位列三臺貴，為武權持萬騎兵”。
