△相形體
正猴人建節，單猴人萬貫，像猴人足富貴自立，耍猴形貧賤。正牛形人二品。熊形人四品，偏熊人萬貫，行熊敗熊貧賤。正虎形人建節，象虎形人七、八品官，盡虎形人十萬貫，權虎形人萬貫，臥虎，病無形貧賤心乖。鳳形人作宰輔。猴形倉庫陷者，身背向前合，齒細青脣高耳不分明，鼻高年壽。低眼上輪覆下，眉如角，天圓而短，頰高聳，肩行掉臂，單猴有克陷像猴。耍猴人笑語無度，行不依徑。虎形上尖下闊，頭短而圓，項粗，背骨高有肉髻，眼白晴帶紅，黑暗帶黃，鼻山根微低，年壽。潤鼻頭露竅。口闊紅潤，聳肩行，頦方，指短腳短，腰背微曲，食如連雷，睡乃哮吼，秉生殺之權，像虎人有克陷者，有一於此，不為像虎人也。盡虎人腰長睜目，手足發有威風中，行愛低頭，坐握手，視物不轉晴。權虎人減半，餓虎病虎，麵肥身瘦，眼無神，容貌不光澤。牛形人面長項禿，賓稀，額有肉角，行步詳緩，有心謀，眼有紅縷，鼻聳直，頦微尖粗也。正熊人面方頭圓，項粗，行不掉手，腰軟，身上毛須多，愛拭脣鼻，準圓，頦方，耳聳，上下勻停故也。行熊敗熊，氣清身瘦，不識網常，少信實也，鳳形眉細長發，胡清疏每有淩雲這志。鼻沖直，身細長。餘外形當細求之，不出乎此類矣。
