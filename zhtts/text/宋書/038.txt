△卷三十八　　志第二十八
州郡四　　　　益州　寧州　廣州　交州　越州
益州刺史，漢武帝分梁州立，所治別見梁州，領郡二十九，縣一百二十八。戶五萬三千一百四十一，口二十四萬八千二百九十三。去京都水九千九百七十。
蜀郡太守，秦立。晉武帝太康中，改曰成都國，後復舊。領縣五。戶一萬一千九百二，口六萬八百七十六。
成都令，漢舊縣。
郫令，漢舊縣。
繁縣令，漢舊縣。
鞞縣令，二漢、晉太康地志並曰牛鞞，屬犍為，何志晉穆帝度此。
永昌令，孝建二年，以僑戶立。
廣漢太守，漢高帝六年立。晉太康地志屬梁州。領縣六。戶四千五百八十六，口二萬七千一百四十九。去州陸六百。去京都水九千九百。
雒縣令，漢舊縣。
什邡令，漢舊縣。
郪縣令，漢舊縣。
新都令，漢舊縣，晉武帝為王國，太康六年省為縣，屬廣漢。
陽泉令，蜀分綿竹立。
伍城令，晉武帝咸寧四年立，太康六年省，七年又立。何志劉氏立。
巴西太守，譙周巴記，建安六年，劉璋分巴郡墊江以上為巴西郡。徐志本南陽冠軍流民，寓入蜀漢，晉武帝立。非也。本屬梁州，文帝元嘉十六年度。何志梁、益二州無此郡。領縣九。戶四千九百五十四，口三萬三千三百四十六。
閬中令，漢舊縣，屬巴郡。
西充國令，漢書地理志，巴郡有充國縣。續漢郡國志，和帝永元二年，分閬中立充國縣。二志不同。晉太康地志有西南二充國，屬巴西。
南充國令，譙周巴記，初平四年，〔一〕分充國為南充國。
安漢令，舊縣，屬巴郡。〔二〕
漢昌令，和帝永元中立。
晉興令，徐志不注置立。
平州令，晉武帝太康元年，以野民歸化立。
懷歸令，徐志不注置立。
益昌令，徐志不注置立。
梓潼太守，晉太康地志劉氏分廣漢立。本屬梁州，文帝元嘉十六年，度益州。永初郡國又有漢德、新興，徐同。徐云，新興，義熙九年立；漢德，舊縣。案二漢並無漢德縣，晉太康地志、王隱並有，疑是劉氏所立。何益、梁二州無此郡。領縣四。戶三千三十四，口二萬一千九百七十六。
涪令，漢舊縣，屬廣漢。
梓潼令，漢舊縣，屬廣漢。
西浦令，徐志義熙九年立。
萬安令，徐志舊縣。二漢晉並無。
巴郡太守，秦立。領縣四。戶三千七百三十四，口一萬三千一百八十三。去州內水一千八百，陸五百，〔三〕外水二千二百。去京都水六千。
江州令，漢舊縣。
臨江令，漢舊縣。
墊江令，漢舊縣，獻帝建安六年度巴西，劉禪建興十五年復舊。
枳令，漢舊縣。
遂寧太守，永初郡國有，何無，徐云舊立。領縣四。戶三千三百二十。
巴興令，徐志不注置立，疑是李氏所立。
德陽令，前漢無，後漢、晉太康地志屬廣漢。
廣漢令，漢舊縣，屬廣漢。寧蜀郡復有此縣，未知孰是。
晉興令，徐志不注置立。
江陽太守，劉璋分犍為立。中失本土，寄治武陽。領縣四。戶一千五百二十五，口八千二十七。
江陽令，漢舊縣，屬犍為。
綿水令。別見。
漢安令。別見。
常安令，晉孝武立。
懷寧太守，秦、雍流民，晉安帝立。本屬南秦，文帝元嘉十六年度益州。領縣三。戶一千三百一十五，口五千九百五十。寄治成都。
始平令。〔四〕別見。
西平令，永初郡國直云西。何志故屬天水，名西縣。
萬年令，漢舊名，屬馮翊。
寧蜀太守，永初郡國有而何無，徐云舊立。永初郡國及徐並有西墊江縣，今無。領縣四。戶一千六百四十三。
廣漢令，別見。遂寧郡復有此縣。
廣都令，漢舊縣，屬蜀郡。
升遷令，晉太康地志屬汶山。
西鄉令，本名南鄉，屬漢中，晉武太康三年更名。
越嶲太守，漢武帝元鼎六年立，故邛都國。何志無。領縣八。戶一千三百四十九。
邛都令，漢舊縣。
新興令，永初郡國有。
臺登長，漢舊縣。
晉興長，永初郡國有。
會無長，漢舊縣。
卑水長，漢舊縣。
定莋長，漢舊縣。
蘇利長，漢縣曰蘇示，□曰蘇利。
汶山太守，晉太康地志漢武帝立，孝宣地節三年合蜀郡，劉氏又立。領縣二。戶一千一百七，口六千一百五。去州陸一百。去京都水一萬。
都安侯相，蜀立。
晏官令，何志魏平蜀立。晉太康地志無。
南陰平太守陰平郡別見。永嘉流寓來屬，寄治萇陽。領縣二。戶一千二百四十，口七千五百九十七。
陰平令。別見。
綿竹令，漢舊縣，屬廣漢。
犍為太守，漢武帝建元六年，開夜郎國立。領縣五。戶一千三百九十，口四千五十七。去州陸九十。去京都水一萬。
武陽令，漢舊縣。
南安令，漢舊縣。
資中令，漢舊縣。
僰道令，漢舊縣。
冶官令，晉安帝義熙十年立。
始康太守，關隴流民，晉安帝立。領縣四。戶一千六十三，口四千二百二十六。寄治成都。
始康令，晉安帝立。
新城子相，晉安帝立。
談令，晉安帝立。
晉豐令，晉安帝立。
晉熙太守，秦州流民，晉安帝立。領縣二。戶七百八十五，口三千九百二十五。
晉熙令，晉安帝立。
萇陽令，晉安帝立。
晉原太守，李雄分蜀郡為漢原，晉穆帝更名。領縣五。戶一千二百七十二，口四千九百六十。去州陸一百二十。去京都水一萬。
江原男相，漢舊縣，屬蜀郡。
臨邛令，漢舊縣，屬蜀郡。
晉樂令，何志故屬沈黎。晉太康地志無沈黎郡及晉樂縣。
徙陽令，前漢徙縣屬蜀郡，後漢屬蜀郡屬國都尉。晉太康地志有徙陽縣，屬漢嘉。
漢嘉令，前漢青衣縣屬蜀郡，順帝陽嘉二年更名。劉氏立為漢嘉郡，晉江右猶為郡，江左省為縣。
宋寧太守，文帝元嘉十年，免吳營僑立。領縣三。戶一千三十六，口八千三百四十二。寄治成都。
欣平令，與郡俱立。
宜昌令，與郡俱立。
永安令，與郡俱立。
安固太守，張氏於涼州立。晉哀帝時，民流入蜀，僑立此郡。本屬南秦，文帝元嘉十六年度益州。領縣六。戶一千一百二十，口六千五百五十七。去州一百三十。去京都水一萬。
略陽令。別見。
桓陵令，張氏立。
臨渭令，晉太康地志屬略陽。
清水令。別見。
下邽令，何志漢舊縣。案二漢、晉並無此縣。
興固令，何志新立。
南漢中太守，晉地記，孝武太元十五年，梁州刺史周瓊表立。徐志，北漢中民流寓，孝武大明三年立。起居注，本屬梁州，元嘉十六年度。永初郡國屬梁州，領縣與此同。以永初郡國及起居檢，則是太元所立，而何志無此郡，當是永初以後省，大明三年復立也。領縣五。戶一千八十四，口五千二百四十六。
南長樂令，徐志與郡俱立。
南鄭令，徐志與郡俱立。
南苞中令，徐志與郡俱立。
南沔陽令，徐志與郡俱立。
南城固令，徐志與郡俱立。
北陰平太守，徐志本屬秦州，文帝元嘉二十六年度。永初郡國、何志，秦、梁、益並無。領縣四。戶一千五十三，口六千七百六十四。
陰平令。巳見。
南陽令，徐志本南陽白民流寓立。
桓陵令，徐志本安固郡民流寓立。
順陽令，徐志本南陽民流寓立。
武都太守，別見。永初郡國、何志益州並無此郡。徐志本屬秦州，流寓立。領縣五。戶九百八十二，口四千四百一。
武都令，漢舊名。
下辯令。別見。
漢陽令，漢舊名。
略陽令，漢屬略陽郡，流寓配。
安定令，舊安定郡，流寓配。
新城太守，何志新分廣漢立。領縣二。戶七百五十三，口五千九百七十一。去州闕。去京都九千五百三十。
北五城令，何志新分五城立。
懷歸令，何志新立。
南新巴太守，新巴郡別見。起居注新巴民流寓，文帝元嘉十二年，於劍南立。何志新立，新巴民先屬梁州，既立割配。領縣六。戶一千七十，口二千六百八十三。
新巴令，何志晉安帝立。
晉城令，何志晉安帝立。
晉安令，何志晉安帝立。
漢昌令，何志晉安帝立。
桓陵令，何志晉哀帝立。按起居注，南新巴，元嘉十二年立。何云新立，則非先有此郡，而云此諸縣晉哀帝、安帝立，不詳。
綏歸令，何無此。徐有，不注置立。
南晉壽太守，梁州元有晉壽，文帝元嘉十二年，於劍南以僑流立。領縣五。戶一千五十七，口一千九百四十三。去州一百二十。去京都水一萬。
晉壽令。別見。
興安令。別見。
興樂令，二漢、魏無。晉太康地記云：「元年更名。本曰白馬，屬汶山。」何志，漢舊縣。檢二漢益部無白馬縣。
邵歡令。別見。
白馬令。〔五〕別見。
宋興太守，文帝元嘉十年，免建平營立。領南陵、建昌二縣。何志無復南陵，有南漢、建忠。徐無建忠，有永川。何云建忠新立。領縣三。戶四百九十六，口一千九百四十三。寄治成都。
南漢令，何志晉穆帝立。故屬漢中，流寓來配。
建昌令，何志新立。〔六〕
永川令，徐志新立。
南宕渠太守，徐志本南中民，蜀立。起居注，本屬梁州，元嘉十六年度。永初郡國梁州有宕渠郡，領縣三，與此同，而無「南」字。何同。若此郡元嘉十六年度益，則何志應在益部，不詳。領縣三。戶五百四，口三千一百二十七。
宕渠令，二漢、晉太康地志屬巴郡。
漢興令，二漢、魏無，晉地志有，屬興古郡。
宣漢令，前漢無，後漢屬巴郡，晉太康地志無。
天水太守，別見。永初郡國、何志益州無此郡。徐志與今同。領縣三。戶四百六十一。
宋興令，徐志不注置立。
上邽令。別見。
西縣長。別見。
東江陽太守，何志晉安帝初，流寓入蜀，今新復舊土為郡。領縣二。戶一百四十二，口七百四十。去州一千五百八十。去京都水八千九十。
漢安令，前漢無，後漢屬犍為，晉太康地志屬江陽。
綿水令，何志晉孝武立。
沈黎太守，蜀記云：「漢武元鼎十一年，分蜀西部邛莋為沈黎郡，十四年罷。」案元鼎至六年，云十一年，非也。又二漢、晉並無此郡，永初郡國有，〔七〕何無，徐云舊郡。領縣四。戶六十五。
城陽令，徐不注置立。
蘭令，漢舊縣，屬越嶲，作「闌」。晉太康地志無。
旄牛令，前漢屬蜀郡，後漢屬蜀郡屬國都尉，晉太康地志屬漢嘉。
寧州刺史，晉武帝泰始七年分益州南中之建寧、興古、雲南、永昌四郡立。太康三年省，立南夷校尉。惠帝太安二年復立，增牂牁、越嶲、朱提三郡。成帝咸康四年，分牂牁、夜郎、朱提、越嶲四郡為安州，尋罷并寧州。越嶲後還益州。〔八〕今領郡十五，縣八十一。戶一萬二百五十三。去京都一萬三千三百。
建寧太守，漢益州郡滇王國，劉氏更名。領縣十三。戶二千五百六十二。
味縣令，漢舊縣。
同樂令，晉武帝立。
談槁令，漢舊縣，屬牂牁。晉武帝立。
牧麻令，漢舊縣，作牧靡。〔九〕
漏江令，漢舊縣，屬牂牁。晉武帝立。
同瀨長，漢舊縣。「同」作「銅」。
昆澤長，漢舊縣。
新定長，晉太康地志有。
存〈馬邑〉□，晉太康地志有。
同並長，漢舊縣，前漢作同並，屬牂牁。晉武帝咸寧五年省，哀帝復立。
萬安長，江左立。
毋單長，漢舊縣，屬牂牁，晉太康地志屬建寧。
新興長，江左立。
晉寧太守，晉惠帝太安二年，分建寧西七縣為益州郡，〔一０〕晉懷帝更名。領縣七。戶六百三十七。去州七百三十。去京都水一萬三千七百。
建伶令，漢舊縣，屬益州郡，晉太康地志屬建寧。
連然令，漢舊縣，屬益州郡，晉太康地志屬建寧。
滇池令，漢舊縣，屬益州郡，晉太康地志屬建寧。
穀昌長，漢舊縣，屬益州郡，晉太康地志屬建寧。
秦臧長，漢舊縣，屬益州郡，晉太康地志屬建寧。
〔俞元長，漢舊縣，屬益州郡，晉太康地志〕屬建寧。〔一一〕　　　　雙柏長，漢舊縣，屬益州郡，晉太康地志屬建寧。
牂牁太守，漢武帝元鼎六年立。領縣六。戶一千九百七十。去州一千五百。去京都水一萬二千。
萬壽令，晉武帝立。
故且蘭令，〔一二〕漢舊縣云故且蘭，晉太康地志無。
毋斂令，漢舊縣。
晉樂令，江左立。
丹南長，江左立。
新寧長，何、徐不注置立。
平蠻太守，晉懷帝永嘉五年，寧州刺史王遜分牂牁、朱提、建寧立平夷郡，後避桓溫諱改。領縣二。戶二百四十五。去京都水一萬三千。
平蠻令，漢舊縣，屬牂牁。故名平夷。
鄨令，漢舊縣，屬牂牁。
夜郎太守，晉懷帝永嘉五年，寧州刺史王遜分牂牁、朱提、建寧立。領縣四。戶二百八十八。去州一千。去京都水一萬四千。
夜郎令，漢舊縣，屬牂牁。
廣談長，晉太康地志屬牂牁。
談樂長，江左立。
談柏令，〔一三〕漢舊縣，屬牂牁。
朱提太守，劉氏分犍為立。領縣五。戶一千一十。去州七百二十。去京都水一萬四千六百。
朱提令，前漢屬犍為，後漢屬犍為屬國都尉。
堂狼令，前漢屬犍為，「狼」作「琅」。後漢、晉太康地志屬朱提。〔一四〕
臨利長，江左立。
漢陽長，前漢屬犍為，後漢無，〔一五〕晉太康地志屬朱提。
南秦長，本名南昌，晉武帝太康元年更名。
南廣太守，晉懷帝分朱提立。領縣四。戶四百四十。去州水二千三百。去京都水一萬四百。
南廣令，漢舊縣，屬犍為，晉太康地志屬朱提。
新興令，何志不注置立。
晉昌令，江左立。
常遷長，江左立。
建都太守，晉成帝分建寧立。領縣六。戶一百七。去州二千。去京都水一萬五十。
新安令，晉成帝立。
經雲令，〔一六〕晉成帝立。
永豐令，晉成帝立。
臨江令，晉成帝立。
麻應長，〔一七〕晉成帝立。
遂安長，晉成帝立。
西平太守，晉懷帝永嘉五年，寧州刺史王遜分興古之東立。何志晉成帝立，非也。永初郡國、何志並有西寧縣，何云晉成帝立，今無。領縣五。戶一百七十六。去州二千三百。去京都水一萬五千三百。
西平令，何志晉成帝立。
溫江令，何志晉成帝立。
都陽令，何志晉成帝立。案晉起居注，太康二年置興古之都唐縣。疑是。
晉綏長，何志晉成帝立。
義成長，何志晉成帝立。案此五縣應與郡俱立。
西河陽太守，〔一八〕晉成帝分河陽立。領縣三。戶三百六十九。去州二千五百。去京都水一萬五千五百。
芘蘇令，前漢屬益州郡，後漢、晉太康地志屬永昌。「芘」作「比」。
成昌令，晉成帝立。
建安長，晉成帝立。
東河陽太守，晉懷帝永嘉五年，寧州刺史王遜分永昌、雲南立。永初郡國又有西阿，領楪榆、遂段、新豐三縣，〔一九〕何、徐無。遂段、新豐二縣，二漢、晉並無。領縣二。戶一百五十二。去州二千。去京都水一萬五千。
東河陽令，何不注置立，疑與郡俱立。
楪榆長，前漢屬益州郡，後漢屬永昌，晉太康地志屬雲南。前漢「楪」作「葉」。
雲南太守，晉太康地志云，故屬永昌。何志劉氏分建寧、永昌立。領縣五。疑〔二０〕戶三百八十一。去州一千五百。去京都水一萬四千五百。
雲南令，前漢屬益州郡，後漢屬永昌，晉太康地志屬雲南。
雲平長，晉武帝咸寧五年立。
東古復長，漢屬越嶲，晉太康地志屬雲南，並云姑復。永初郡國、何並云東古復。何不注置立。
西古復長，永初郡國有。何不注置立。
興寧太守，晉成帝分雲南立。領縣二。戶七百五十三。去州一千五百。去京都水一萬四千五百。
梇棟令，〔二一〕漢舊縣，屬益州，晉太康地志屬雲南。
青蛉令，漢舊縣，屬越嶲，晉太康地志屬雲南。
興古太守，漢舊郡，晉太康地志故牂牁。何志劉氏分建寧、牂牁立，則是後漢末省也。領縣六。戶三百八十六。去州二千三百。去京都水一萬六千。
漏臥令，漢舊縣，屬牂牁。
宛暖令，漢舊，〔二二〕屬牂牁。本名宛溫，為桓溫改。
律高令，漢舊縣，屬益州郡，後省。晉武帝咸寧元年，分建寧郡脩雲、俞元二縣間流民復立律高縣。脩雲、俞元二縣，二漢無。
西安令，〔二三〕江左立。
句町令，漢舊縣，屬牂牁。
南興長，江左立。
梁水太守，晉成帝分興古立。領縣七。戶四百三十一。去州水三千。去京都水一萬六千。
梁水令，與郡俱立。
騰休長，〔二四〕漢舊縣，屬益州郡，晉太康地志屬興古，何志故屬建寧，晉武帝徙興古治之，遂以屬焉。
西隋令，漢舊縣，屬牂牁，晉太康地志屬興古。並作「隨」。
毋棳令，〔二五〕漢舊縣，屬益州郡，晉太康地志屬興古。劉氏改曰西豐，晉武帝泰始五年，復為毋棳。
新豐長，何志不注置立。
建安長，何志不注置立。
鐔封長，漢舊縣，屬牂牁，晉太康地志屬興古。
廣州刺史，吳孫休永安七年，分交州立。領郡十七，〔二六〕縣一百三十六。戶四萬九千七百二十六，口二十萬六千六百九十四。去京都水五千二百。
南海太守，秦立。秦敗，尉他王此地，至漢武帝元鼎六年，開屬交州。領縣十。戶八千五百七十四，口四萬九千一百五十七。
番禺男相，漢舊縣。
熙安子相，文帝立。
增城令，前漢無，後漢有。
博羅男相，漢舊縣。二漢皆作「傅」字，〔二七〕晉太康地志作「博」。
酉平令，永初郡國有。
龍川令，舊縣。〔二八〕
懷化令，晉安帝立。
綏寧男相，文帝立。
高要子相，漢舊縣，屬蒼梧，文帝廢。
始昌令，文帝立。
蒼梧太守，漢武帝元鼎六年立。永初郡國又有高要、建陵、寧新、都羅、端溪、撫寧六縣。建陵、寧新，吳立。都羅，晉武分建陵立。晉武帝太康元年，改新寧曰寧新。端溪、別見。撫寧始見永初郡國。高要何志無，餘與永初郡國同。徐志無建陵、寧新、撫寧三縣。何、徐二志並有懷熙一縣。思安、封興、蕩康、僑寧四縣，疑是宋末度此也。今領縣十一。戶六千五百九十三，口萬一千七百五十三。去州水八百。去京都水五千五百九十。
廣信令，漢舊縣。
猛陵令，漢舊縣。
懷熙令，文帝立。
思安令，永初郡國有，及何志並屬晉康，徐志度此。
封興令，永初郡國有，及何志並屬晉康，徐志度此。
蕩康令，永初郡國有，及何志並屬晉康，徐志度此。
僑寧令，永初郡國有，及何志並屬晉康，徐志度此。
遂成令，〔二九〕永初郡國有。
丁留令，晉武帝太康七年，以蒼梧蠻夷賓服立，□作「丁溜」。溜音留。
廣陵令，永初郡國有。
武化令，徐志以前無，疑是宋末所立。
晉康太守，晉穆帝永和七年分蒼梧立，治元溪。永初郡國治龍鄉。何志無復龍鄉縣，〔三０〕當是晉末立，元嘉二十年前，以龍鄉併端溪也。永初郡國又有封興、蕩康、思安、遼安、開平縣。何志無遼安、開平二縣，餘與永初郡國同。封興、蕩康、思安、別見。遼安、開平，應是晉末立，元嘉二十年前省。今領縣十四。戶四千五百四十七，口一萬七千七百一十。去州水五百。去京都水五千八百。
端溪令，漢舊縣，何志屬蒼梧，徐志屬此。
晉化令，何志不注置立，疑是晉末所立。
都城令，何志晉初分建陵立，今無建陵縣。按太康地志唯有都羅、武城縣。
樂城令，何志無，徐志有。
賓江令，何志無，徐志有。
說城令，何志無，徐志有。
元溪令，晉太康地志屬蒼梧。
夫阮令，永初郡國有。
僑寧令，何志云漢舊縣，檢二漢地理郡國，無。蒼梧又有僑寧縣。
安遂令，文帝立。
永始令，文帝立。
武定令，文帝立。
文招令，何志無，徐志有二文招，一屬綏建，一屬晉康。
熙寧令，何志無，徐志有。
新寧太守，晉穆帝永和七年，分蒼梧立。永初郡國有平興、永城縣，何、徐志有永城，無平興。此二縣當是晉末立。平興當是元嘉二十年以前省，永城當是大明八年以後省。何志又有熙寧縣，云新立，當是文帝所立。徐志無，當是元嘉二十年後省也。今領縣十四。戶二千六百五十三，口一萬五百一十四。去州水六百二十。去京都水五千六百。
南興令，何志漢舊縣。檢二漢地理郡國、晉太康地志並無。永初郡國有。
臨允令，漢舊縣，屬合浦，晉太康地志屬蒼梧。何志，吳度蒼梧。
新興令，永初郡國有，何志不注置立。
博林令，永初郡國有，何志不注置立。
甘東令，〔三一〕永初郡國有，何志不注置立。
單牒令，永初郡國有，何志不注置立。
威平令，永初郡國有，何志不注置立。
龍潭令，文帝立。
平鄉令，文帝立。
城陽令，文帝立。
威化令，文帝立。
初興令，文帝立。
撫納令，徐志有。
歸順令，徐志有。
永平太守，晉穆帝升平五年，分蒼梧立。永初郡國有雷鄉、盧平、員鄉、逋寧、開城五縣，當是與郡俱立。何、徐志無雷鄉、員鄉，〔三二〕又有熙平，云新立，疑是文帝所立。雷鄉、員鄉當是元嘉二十年以前省。盧平、逋寧、開城當是大明八年以後省。今領縣七。疑〔三三〕戶一千六百九，口一萬七千二百二。去州水一千二百。去京都水五千四百。
安沂令，永初郡國有，何志不注置立。
豐城令，吳立，屬蒼梧。永初郡國併安沂，當是宋初併。何志有，當是元嘉中復立。
蘇平令，永初郡國有，何志不注置立。徐曰藉平。
〈田叔〉安令，永初郡國有，何志不注置立。
夫寧令，永初郡國有，何志不注置立。
武林令，文帝立。
鬱林太守，秦桂林郡，屬尉他，武帝元鼎六年復，更名。永初郡國有安遠、程安、威定、三縣別見。中冑、歸化五縣。中冑疑即桂林之中溜。歸化，二漢、晉太康地志無，疑是江左所立。何志無中冑、歸化，餘三縣屬桂林，徐志同。今領縣十七。戶一千一百二十一，口五千七百二十七。去州水一千六百。去京都水七千九百。
布山令，漢舊縣。
領方令，漢舊縣，吳改曰臨浦，晉武復舊。
阿林令，漢舊縣。
鬱平令，吳立曰陰平，晉武太康元年更名。
新邑令，吳立。
建初令，永初郡國有，何志不注置立，徐同。
賓平令，永初郡國有，何志不注置立。
威化令，永初郡國有，何志不注置立。
新林令，永初郡國有，何志不注置立。
龍平令，永初郡國有，何志不注置立。
安始令，吳立曰建始，晉武帝太康元年更名。
懷安令，何志吳改，未知先何名。吳錄地理無懷安縣名，太康地志無，永初郡國有。
晉平令，吳立曰長平，晉武帝太康元年更名。
綏寧令，永初郡國併領方，何無徐有。
歸代令，〔三四〕徐志有。
中冑令，徐志有。
建安令，永初郡國有，何無，徐有。
桂林太守，本縣名，屬鬱林。吳孫皓鳳皇三年，分鬱林，〔三五〕治武熙縣，不知何時徙。永初郡國有常安、夾陽二縣。夾陽，晉武帝太康元年分龍岡立。常安，太康地志有而王隱無。何、徐並無此二縣。今領縣七。戶五百五十八，口二千二百五。去州水一千五百七十五。去京都水六千八百。
中溜令，〔三六〕漢舊縣，屬鬱林，晉太康地志無。
龍定令，晉武帝太康元年立桂林之龍岡，疑是。永初郡國、何、徐並云龍定。
武熙令，本曰武安，應是吳立，晉武帝太康元年更名。故屬鬱林。
陽平令，永初郡國、何、徐並有。何云新置。按晉武帝太康元年，立桂林之洋平縣，疑是。〔三七〕
安遠令，晉武帝太康六年立，屬鬱林。永初郡國猶屬鬱林，何、徐屬此。
程安令，永初郡國屬鬱林，何、徐屬此。疑是江左立。
威定令，永初郡國屬鬱林，何、徐屬此。疑是江左立。
高涼太守，二漢有高涼縣，屬合浦，漢獻帝建安二十三年，〔三八〕吳分立，治思平縣，不知何時徙。吳又立高熙郡，太康中省併高涼，宋世又經立，尋省。永初郡國高涼又有石門、廣化、長度、宋康四縣。何、徐並無宋康，當是宋初所立，元嘉二十年以前省，其餘當是江左所立。領縣七。戶一千四百二十九，口八千一百二十三。去州水一千一百，去京都水六千六百。
思平令，晉太康地志有。
莫陽令，晉太康地志有，屬高興。
平定令，何志有，不注置立。
安寧令，吳立。
羅州令，何志新立。
西鞏令，何志新立。
禽鄉令，何志新立。
新會太守，晉恭帝元熙二年，分南海立。廣州記云：「永初元年，分新寧立，治盆允。」未詳孰是。領縣十二，戶一千七百三十九，口萬五百九。去州三百五十。
宋元令，永初郡國無，文帝元嘉九年，割南海、新會、新寧三郡界上新民立宋安、新熙、永昌、始成、招集五縣。二十七年，改宋安為宋元。
新熙令。
永昌令。
始成令。
招集令。
盆允令，永初郡國故屬南海，何、徐同。
新夷令，吳立曰平夷，晉武帝太康元年更名，故屬南海。
封平令，永初郡國云故屬新寧，何云故屬南海，徐同。
封樂令，文帝元嘉十二年，以盆允、新夷二縣界歸化民立。
初賓令，何志新立。
義寧令，何志新立。
始康令，何志新立。
東官太守，何志故司鹽都尉，〔三九〕晉成帝立為郡。廣州記，晉成帝咸和六年，分南海立。領縣六。戶一千三百三十二，口一萬五千六百九十六。去州水三百七十。去京都水五千六百七十。
寶安男相，永初郡國、何、徐並不注置立。
安懷令，〔四０〕永初郡國、何、徐並不注置立。
興寧令，江左立。
海豐男相，永初郡國、何、徐並不注置立。
海安男相，吳曰海寧，晉武改名。太康地志屬高興。
欣樂男相，本屬南海，宋末度。
義安太守，晉安帝義熙九年，分東官立。領縣五。戶一千一百一十九，口五千五百二十二。去州三千五百。去京都水八千九百。
海陽令，何志晉初立。晉太康地志無。晉地記故屬東官。
綏安令，何志與郡俱立。晉地記故屬東官。
海寧令，何志與郡俱立。晉地記故屬東官。
潮陽令，何志與郡俱立。晉地記故屬東官。
義招令，晉安帝義熙九年，以東官五營立。
宋康太守，本高涼西營，文帝元嘉九年立。領縣九。戶一千五百一十三，口九千一百三十一。去州水九百五十。去京都水五千九百七十。
廣化令，晉太康地志有，屬高興，永初郡國屬高涼。
單城令，何志新立。
逐度令，〔四一〕何志新立。
海鄰令，何志新立。
化隆令，何志新立。
開寧令，何志新立。
綏定令，何志新立。
石門長，何志故屬高涼。
威覃長，徐志有。
綏建太守，文帝元嘉十三年立。孝武孝建元年，有司奏化注、永固、綏南、宋昌、宋泰五縣，舊屬綏建，中割度臨賀，相去既遠，疑還綏建。今唯有綏南，餘並無。何、徐又有新招縣，〔四二〕云本屬蒼梧，元嘉十九年改配。徐志晉康復有此縣，疑誤。今領縣七。疑〔四三〕戶三千七百六十四，口一萬四千四百九十一。去州闕
新招令，本四會之官細鄉，元嘉十三年分為縣。
化蒙令，本四會古蒙鄉，元嘉十三年分為縣。
懷集令，本四會之銀屯鄉，元嘉十三年分為縣。
四會男相，漢舊縣，屬南海。
化穆令，何志新立。
綏南令，永初郡國、徐並無。
海昌太守，文帝元嘉十六年立。何有覃化縣，徐無。領縣五。戶一千七百二十四，口四千七十四。去州水六百五十。去京都水五千四百九十四。
寧化令，徐志新立。
威寧令，徐志新立。
永建令，徐志新立。
招懷令，徐志新立。
興定令，文帝元嘉九年立，屬新會，後度此。
宋熙太守，文帝元嘉十八年，以交州流寓立昌國、義懷、綏寧、新建四縣為宋熙郡，今無此四縣。二十七年，更名宋隆。孝武孝建中，復改為宋熙。領縣七。戶二千八十四，口六千四百五十。去州水三百四十五，去京都水五千二百。
平興令，徐志新立。
初寧令，徐志新立。
建寧令，徐志新立。
招興令，徐志新立。
崇化令，徐志新立。
熙穆令，徐志新立。
崇德令，徐志新立。
寧浦太守，晉太康地志，武帝太康七年改合浦屬國都尉立。廣州記，漢獻帝建安二十三年，吳分鬱林立，治平山縣。吳錄，孫休永安三年，分合浦立為合浦北部尉，〔四四〕領平山、興道、寧浦三縣。又云晉分平山為始定，寧浦為澗陽，未詳孰是。永初郡國有安廣縣，無始定縣。何、徐並無此郡。領縣六。
澗陽令，晉武帝太康七年立。永初郡國作「簡陽」。
興道令，晉武帝太康元年，以合浦北部營之連道立。吳錄有此縣，未詳。
寧浦令，晉太康地記本名昌平，武帝太康元年更名。吳錄有此縣，未詳。
吳安令，吳錄無。
平山令，晉太康地記有。
始定令，晉太康地記有，永初郡國無。
晉興太守，晉元帝太興元年，分鬱林立。
晉興。
熙注。
桂林。
增翊。
安廣。
廣鬱。
晉城。
鬱陽。
樂昌郡〔四五〕
樂昌令。
始昌令。
宋元令。
樂山令。
義立令。
安樂令。
交州刺史，漢武帝元鼎六年開百越，交趾刺史治龍編。漢獻帝建安八年，改曰交州，治蒼梧廣信縣，十六年，〔四六〕徙治南海番禺縣。及分為廣州，治番禺，交州還治龍編。領郡八，〔四七〕縣五十三。戶一萬四百五十三。去京都水一萬。
交趾太守，漢武帝元鼎六年開。領縣十二。戶四千二百三十三。
龍編令，漢舊縣。
句漏令，漢舊縣。
朱鳶令，漢舊縣。
吳興令，吳立。
西于令，漢舊縣。
定安令，〔四八〕漢舊縣。
望海令，漢光武建武十九年立。
海平令，吳立曰軍平，晉武改名。
武寧令，吳立。
羸力知反婁令，〔四九〕漢舊縣。
曲昜音陽令，漢舊縣。
南定令，吳立曰武安，晉武改。何志無。
武平太守，吳孫皓建衡三年討扶嚴夷，以其地立。領縣六。戶一千四百九十。去州水二百一十，陸下闕。〔五０〕
上闕吳錄無，晉太康地志有。
吳定長，吳立。
新道長，江左立。
晉化長，江左立。
九真太守，漢武元鼎六年立。領縣十二。疑戶二千三百二十八。去州水八百。去京都水一萬一百八十。
移風令，漢舊縣。故名居風，吳更名。
胥浦令，漢舊縣。
松原令，晉武帝分建初立。
高安令，何志晉武帝立。太康地志無。吳錄晉分常樂立。
建初令，吳立。
常樂令，吳立。
軍安長，何志晉武帝立。太康地志無此縣，而交趾有軍平縣。
武寧令，吳立，何志武帝立。太康地志無此縣而交趾有。
都龐音龍長，漢舊縣。吳錄有，晉太康地志無。
寧夷長，何志晉武帝立，太康地志無。
津梧長，晉武帝分移風立。
九德太守，故屬九真，吳分立。何志領縣七，今領縣十一。〔五一〕戶八百九。去州水九百。去京都水一萬九百。
浦陽令，晉武帝分陽遠立。陽遠，吳立曰陽成，太康二年更名，後省。
九德令，何志吳立。
咸驩令，漢舊縣。
都龐長，〔五二〕何志晉武帝分九德立。
西安長，何志晉武帝立。太康地志無，吳錄亦無。
南陵長，何志晉武帝立。太康地志無，王隱有。
越常長，何志吳立，太康地志無。
宋泰令，宋末立。
宋昌令，宋末立。
希平令，宋末立。
日南太守，秦象郡，漢武元鼎六年更名，吳省，晉武帝太康三年復立。領縣七。戶四百二。去州水二千四百。去京都水一萬六百九十。
西卷令，〔五三〕漢舊縣作「捲」。
盧容令，漢舊縣。
象林令，漢舊縣。
壽泠令，晉武太康十年，分西卷立。
朱吾令，漢舊縣。
無勞長，晉武分北景立。
北景長，〔五四〕漢舊縣。
義昌郡，宋末立。
宋平郡，孝武世，分日南立宋平縣，後為郡。
越州刺史，明帝泰始七年立。
百梁太守，新立。
隴蘇太守，〔五五〕新立。
永寧太守，新立。
安昌太守，新立。
富昌太守，新立。
南流太守，新立。
臨漳太守，〔五六〕先屬廣州。
合浦太守，漢武帝立，孫權黃武七年，更名珠官，孫亮復舊。先屬交州。領縣七。戶九百三十八。去京都水一萬八百。
合浦令，漢舊縣。
徐聞令，故屬朱崖。晉平吳，省朱崖，屬合浦。
朱官長，吳立，「朱」作「珠」。
蕩昌長，晉武分合浦立。
朱盧長，吳立。
晉始長，晉武帝立。
新安長，江左立。
宋壽太守，先屬交州。
校勘記
〔一〕　譙周巴記初平四年　「初平四年」各本並作「初平六年」，據續漢書郡國志劉昭注引巴記改。按初平有四年，無六年。
〔二〕　安漢令舊縣屬巴郡　成孺宋書州郡志校勘記云：「兩漢志巴郡有安漢縣，『舊』上當是脫『漢』字。」
〔三〕　陸五百　張森楷校勘記云：「案今重慶至成都，即宋志巴郡至益州也。實有一千零二十里。即由合州小路，亦有八百餘里。此云陸五百，疑有誤。」
〔四〕　始平令　「始平」各本並作「治平」，據南齊書州郡志改。成孺宋書州郡志校勘記云：「治平疑為始平之誤。南齊志正作始平。」
〔五〕　白馬令　成孺宋書州郡志校勘記云：「白馬疑白水之訛。南齊志梁州晉壽郡、益州南晉壽郡並有白水。今本作『白馬』者，涉上文兩白馬而致誤耳。」
〔六〕　何志新立　各本並脫「志」字，據成校補。成孺宋書州郡志校勘記云：「何下當有志字。」
〔七〕　又二漢晉並無此郡永初郡國有　按晉書地理志：「李雄分漢嘉、蜀二郡立沈黎、漢原二郡。」是沈黎郡李雄所置。又晉志云：「桓溫滅蜀，省沈黎。」今云永初郡國有，蓋宋初復立。
〔八〕　尋罷并寧州越嶲後還益州　各本並脫「罷并寧州」四字，據晉書地理志補。
〔九〕　牧麻令漢舊縣作牧靡　今本漢書地理志作收靡。續漢書郡國志、水經存水注作牧靡。華陽國志、新唐書地理志作升麻。晉書地理志、南齊書州郡志作牧麻同宋志。惠棟云：「麻靡古通用。山海經有壽麻之國，呂覽作壽靡是也。」
〔一０〕晉惠帝太安二年分建寧西七縣為益州郡　「太安二年」各本並作「永安二年」，據晉書地理志改。按惠帝永安無二年。
〔一一〕俞元長漢舊縣屬益州郡晉太康地志屬建寧　各本並脫「俞元至晉太康地志」十五字。晉寧太守領縣七，而下實祇六縣，蓋脫去一縣。成孺宋書州郡志校勘記云：「南齊志晉寧郡有俞元，疑此志所闕，即俞元也。兩漢志益州郡、晉志建寧郡並有俞元，據志例當補云『俞元長，漢舊縣，屬益州郡，晉太康地志屬建寧』。」按成校是，今訂正。
〔一二〕故且蘭令　各本無「故」字，而下條「毋斂令」上有「故」字。按兩漢皆有故且蘭，而無曰故毋斂，今移「毋斂」上「故」字於「且蘭」之上。
〔一三〕談柏令　「談柏」南齊書州郡志同。漢書地理志、續漢書郡國志、華陽國志作「談指」。晉書地理志作「指談」。
〔一四〕後漢晉太康地志屬朱提　成孺宋書州郡志校勘記云：「案續漢志無堂狼縣，亦無朱提郡。疑『後漢』下脫『無』字。」
〔一五〕後漢無　孫虨宋書考論云：「後漢屬犍為屬國，沈失檢。」
〔一六〕經雲令　「經雲」南齊書州郡志作「綏雲」。
〔一七〕麻應長　「麻應」南齊書州郡志作「麻雅」。
〔一八〕西河陽太守　各本並脫「陽」字，據南齊書州郡志補。按南齊書州郡志，西河陽郡，領比蘇、建安、成昌三縣。與此領縣並同。
〔一九〕永初郡國又有西阿領楪榆遂段新豐三縣　「西阿」各本並作「西河陽」，據南齊書州郡志改。按南齊志，西阿郡領楪榆、新豐、遂段三縣，與此領縣並同。
〔二０〕領縣五疑　按此云領縣五，而下祇四縣。成孺宋書州郡志校勘記云：「南齊志雲南郡東古復、西古復、雲平下有邪龍，即晉志雲南郡之邪龍。疑宋志本有邪龍，而傳寫者失之。」邪龍，漢志屬益州郡，續漢志屬永昌郡，晉志屬雲南郡。疑「西姑復長」一行後奪：「邪龍□，漢舊縣，屬益州郡，後漢屬永昌，晉太康地志屬雲南」二行。
〔二一〕梇棟令　「梇棟」續漢書郡國志、廣韻同。漢書地理志、華陽國志、南齊書州郡志、水經若水注作「弄棟」。
〔二二〕漢舊　據志例，疑「漢舊」下脫「縣」字。
〔二三〕西安令　「西安」南齊書州郡志作「西中」。
〔二四〕騰休長　「騰休」漢書地理志、續漢書郡國志、華陽國志、南齊書州郡志、水經溫水注作「勝休」。晉書地理志作「滕休」。
〔二五〕毋棳令　「毋棳」各本並作「毋掇」，據漢書地理志、水經溫水注改。續漢書郡國志、華陽國志、晉書地理志、舊本南齊書州郡志亦並作毋掇。漢書顏師古注曰：「棳音之悅反。其字從木。」錢大昕廿二史考異云：「說文，棳，從木，此從手誤。前志亦作棳。」
〔二六〕領郡十七　王鳴盛十七史商榷云：「廣州刺史領郡十七，而今數之，實十八，多一郡。」
〔二七〕二漢皆作傅字　洪頤楫諸史考異云：「今本漢書地理志、續漢書郡國志皆作博羅，無作傅字者。」
〔二八〕龍川令舊縣　成孺宋書州郡志校勘記云：「疑舊上脫漢字。」按漢書地理志、續漢書郡國志並有此縣。
〔二九〕遂成令　「遂成」隋書地理志同。南齊書州郡志、元和郡縣志作「遂城」。
〔三０〕何志無復龍鄉縣　各本並脫「無」字，據成校補。成孺宋書州郡志校勘記云：「據下文元嘉二十年，以龍鄉併端溪，疑何志下脫『無』字。」
〔三一〕甘東令　「甘東」南齊書州郡志作「甘泉」。
〔三二〕何徐志無雷鄉員鄉　「何徐志」各本並作「何志徐」，據孫虨說改。孫虨宋書考論云：「當云何、徐志。」
〔三三〕今領縣七疑　按此云領縣七，而下祇六縣，故校者注云疑。永平太守序中有熙平，疑即南齊書州郡志中之毗平。此所闕一縣，或即熙平。
〔三四〕歸代令　「歸代」南齊書州郡志作「歸化」。
〔三五〕分鬱林　孫虨宋書考論云：「鬱林下脫『立』字。」
〔三六〕中溜令　「中溜」續漢書郡國志同。漢書地理志、南齊書州郡志、水經溫水注作「中留」。顏師古曰：「留音力救反。水名。」
〔三七〕立桂林之洋平縣疑是　各本並脫「平」字，據晉書地理志補。
〔三八〕漢獻帝建安二十三年　「二十三年」續漢書郡國志作「二十五年」。按建安二十五年，即魏黃初元年。
〔三九〕何志故司鹽都尉　「司鹽都尉」各本並作「司監都尉」。張森楷校勘記云：「司監都尉官不經見，疑是司鹽都尉之誤。」按張校是。通典職官典晉官品有司鹽都尉。今訂正。
〔四０〕安懷令　「安懷」南齊書州郡志作「懷安」。
〔四一〕逐度令　「逐度」南齊書州郡志作「遂度」。
〔四二〕何徐又有新招縣　各本並脫「有」字，據孫虨說補。孫虨宋書考論云：「『又』下當有『有』字。」
〔四三〕今領縣七疑　按此云領縣七，而下祇有六縣，故校者注云疑。南齊書州郡志綏建郡領縣尚有化注縣，疑宋志奪化注。
〔四四〕分合浦立為合浦北部尉　成孺宋書州郡志校勘記云：「尉上疑脫都字。」
〔四五〕樂昌郡　王鳴盛十七史商榷云：「凡各州所領之郡，皆書某太守，不言郡。獨此樂昌郡不言太守，未詳。」
〔四六〕十六年　劉昭續漢書郡國志注、晉書地理志並作「十五年」。
〔四七〕領郡八　王鳴盛十七史商榷云：「交州刺史領郡八，而今數之祇七郡，少一郡。」按脫去新昌郡，見校勘記第五０條。
〔四八〕定安令　「定安」續漢書郡國志同。漢書地理志、水經葉榆水注、晉書地理志作「安定」。
〔四九〕羸婁令　「羸婁」，漢書地理志、南齊書州郡志、水經葉榆水注作「羸〈阝婁〉」。續漢書郡國志作「嬴〈阝婁〉」。晉書地理志、元和郡縣志、廣韻作「羸〈阝婁〉」。孟康曰：「羸音連。」按本字當作「羸〈阝婁〉」。此蓋借羸為羸，省〈阝婁〉作婁。
〔五０〕去州水二百一十陸下闕　「陸」字下三朝本蓋脫去一葉。孫虨宋書考論云：「據南齊志，吳定、新道、晉化三縣，並屬新昌郡，而武平郡自領武定、封溪、平道、武興、根寧、南移六縣。此上云交州領郡八，今數之祇七郡，蓋即脫去新昌一郡。」按孫虨之說極是。晉書地理志武平郡統縣七，武寧、武興、進山、根寧、安吳、扶安、封溪。南齊書州郡志武平郡領武定、封溪、平道、武興、根寧、南移六縣。宋志武平太守領縣六，蓋即南齊志之武平郡六縣。通鑑梁武帝大同十一年胡三省注云：「沈約志，吳孫皓建衡三年，分交趾立新興郡，並立嘉寧縣。晉武帝太康三年，更郡曰新昌。」此即宋志此葉脫去之佚文。又據晉書地理志，新昌郡統縣六，麋冷、嘉寧、吳定、封山、臨西、西道。南齊書州郡志，新昌郡領范信、嘉寧、封山、西道、臨西、吳定、新道、晉化八縣。疑宋志新昌郡領縣數當與南齊志相接近。
〔五一〕今領縣十一　孫虨宋書考論云：「疑祇領十縣。」按此云領縣十一，而下祇有十縣，故孫虨疑之。
〔五二〕都龐長　「都龐」晉書地理志、南齊書州郡志作「吉龐」。
〔五三〕西卷令　「西卷」續漢書郡國志、晉書地理志同。漢書地理志、南齊書州郡志作「西捲」。
〔五四〕北景長　「北景」漢書地理志、續漢書郡國志、晉書地理志、南齊書州郡志、水經溫水注、隋書地理志並作「比景」。水經溫水注云：「比景縣，日中頭上，影當身下，與影為比。如淳曰：『故以比影名縣。』闞駰曰：『比讀蔭庇之庇。影在己下，言為身所庇也。』」舊唐書地理志作「北景」。吳仁傑考古編云：「舊唐志景州北景縣，晉將灌邃破林邑，五月五日，即其地立表，表在北，日景在南，故郡名日南，縣名北景。」全祖望云：「斗南以『比景』為『北景』，豈所見前後漢志有別本歟？宋書州郡志亦作『北景』，後來傳習成訛，立為異義耳。」熊會貞云：「按文選吳都賦注，漢武帝置北景縣。後漢紀，梁冀更封北景都鄉侯。乃兩漢又作『北景』之據。」
〔五五〕隴蘇太守　「隴蘇」南齊書州郡志作「龍蘇」，越州序下又作「隴蘇」。
〔五六〕臨漳太守　「臨漳」南齊書州郡志、通鑑同。通鑑宋泰始七年胡三省注云：「沈約宋志作臨障。宋白續通典作臨瘴，以臨界內瘴江為名。瘴江一名合浦江。」
