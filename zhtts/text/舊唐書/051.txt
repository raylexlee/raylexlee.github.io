△卷四十七　志第二十七
經籍下
丙部子錄，十七家，七百五十三部，書一萬五千六百三十七卷。
儒家類一　道家類二　法家類三　名家類四　墨家類五　縱橫家類六　雜家類七
農家類八　小說類九　天文類十　曆算類十一　兵書類十二　五行類十三
雜藝術類十四　事類十五　經脈類十六　醫術類十七
曾子二卷（曾參撰。）
晏子春秋七卷（晏嬰撰。）
子思子八卷（孔伋撰。）
公孫尼子一卷（公孫尼撰。）
孟子十四卷（孟軻撰，趙岐注。）
又七卷（劉熙注。）
又七卷（鄭玄注。）
又七卷（綦毋邃注。）
孫卿子十二卷（荀況撰。）
董子二卷（董無心撰。）
魯連子五卷（魯仲連撰。）
新語二卷（陸賈撰。）
賈子九卷（賈誼撰。）
鹽鐵論十卷（桓寬撰。）
新序三十卷（劉向撰。）
說苑三十卷（劉向撰。）
楊子法言六卷（楊雄撰。）
又十卷（宋衷注。）
又十三卷（李軌注。）
楊子太玄經十二卷（楊雄撰，陸績注。）
又十四卷（虞翻注。）
又十二卷（范汪注。）
又一十卷（蔡文邵注。）
桓子新論十七卷（桓譚撰。）
潛夫論十卷（王符撰。）
申鑒五卷（荀悅撰。）
魏子三卷（魏朗注。）
典論五卷（魏文帝撰。）
徐氏中論六卷（徐幹撰。）
去伐論集三卷（王粲撰。）
杜氏體論四卷（杜恕撰。）
顧子新語五卷（顧譚撰。）
通語十卷（文禮撰，殷興續。）
集誡二卷（諸葛亮撰。）
典訓十卷（陸景撰。）
譙子法訓八卷（譙周撰。）
古今通論三卷（王嬰撰。）
周生烈子五卷（周生烈志。）
譙子五教五卷（譙周撰。）
袁子正論二十卷（袁準撰。）
袁子正書二十五卷（袁準撰。）
孫氏成敗志三卷（孫毓撰。）
新論十卷（夏侯湛撰。）
物理論十六卷（楊泉撰。）
太元經十四卷（楊泉撰，劉緝注。）
新論十卷（華譚撰。）
志林新書二十卷（虞喜撰。）
後林新書十卷（虞喜撰。）
顧子義訓十卷（顧夷撰。）
清化經十卷（蔡洪撰。）
正言十卷（干寶撰。）
要覽五卷（呂竦撰。）
立言十卷（干寶撰。）
正覽六卷（周捨撰。）
缺文十卷（陸澄撰。）
魯史欹器圖一卷（劉徽撰。）
誡林三卷（綦毋氏撰。）
家訓七卷（顏之推撰。）
典言四卷（李若等撰。）
墳典三十卷（盧辯撰。）
中說五卷（王通撰。）
讀書記三十二卷（王邵撰。）
正訓二十卷（辛德源志。）
太宗序志一卷（太宗撰。）
帝範四卷（太宗撰，賈行注。）
天訓四卷（高宗天皇大帝撰。）
紫樞要錄十卷（大聖天后撰。）
青宮記要三十卷（天后撰。）
少陽正範三十卷（天后撰。）
臣軌二卷（天后撰。）
百僚新誡四卷（天后撰。）
春宮要錄十卷（章懷太子撰。）
君臣相發起事三卷（章懷太子撰。）
修身要錄十卷（章懷太子撰。）
百里昌言二卷（王滂撰。）
崔子至言六卷（崔靈童撰。）
平臺百一寓言三卷（張大素撰。）
女誡一卷（曹大家撰。）
內訓二十卷（辛德源、王邵等撰。）
女則要錄十卷（文德皇后撰。）
鳳樓新誡二十卷（張后撰。）
右儒家二十八部，凡七百七十六卷。
老子二卷（老子撰。）
老子二卷（河上公注。）
老子章句二卷（安丘望之撰。）
老子道德經指趣四卷（安丘望之撰。）
老子二卷（湘注。）
玄言新記道德二卷（王弼注。）
老子二卷（鍾會注。）
老子二卷（羊祜注。）
老子二卷（程韶集注。）
老子二卷（王尚注。）
老子二卷（蜀才注。）
老子二卷（孫登注。）
老子二卷（袁真注。）
老子二卷（張憑注。）
老子二卷（鳩摩羅什注。）
老子二卷（釋惠嚴注。）
老子四卷（陶弘景注。）
老子道德經品四卷（梁曠注。）
老子二卷（樹鍾山注。）
老子二卷（傅奕注。）
老子二卷（楊上善注。）
老子集注四卷（張道相集注。）
老子二卷（辟閭仁諝注。）
老子二卷（成玄英注。）
老子二卷（李允愿注。）
老子二卷（陳嗣古注。）
老子二卷（釋義盈注。）
老子道德經集解四卷（任真子注。）
老子節解二卷
老子指歸十四卷（嚴遵志。）
老子指歸十三卷（馮廓撰。）
老子道德經序訣二卷（葛洪撰。）
老子道德簡要義五卷（玄景先生注。）
太上玄元皇帝道德經二卷（楊上器撰。）
太上老君玄元皇帝聖紀十卷（尹父操撰。）
老子章門一卷
老子玄旨八卷（韓莊撰。）
老子玄譜一卷（劉道人撰。）
老子道德論二卷（何晏撰。）
老子指例略二卷
老子道德經義疏四卷（顧歡撰。）
老子解釋四卷（羊祜撰。）
老子義疏理綱一卷
老子講疏六卷（梁武帝撰。）
老子私記十卷（梁簡文帝撰。）
老子講疏四卷
老子義疏四卷（孟智周撰。）
老子述義十卷（賈大隱撰。）
老子道德指略論二卷（楊上善撰。）
道德經三卷
略論三卷（楊上善撰。）
老子西昇經一卷
老子黃庭經一卷
老子探真經一卷
老君科律一卷
老子宣時誡一卷
老子入室經一卷
老子華蓋觀天訣一卷
老子消水經一卷
老子神策百二十條經一卷
莊子十卷（崔譔注。）
又十卷（郭象注。）
又二十卷（向秀注。）
又二十一卷（司馬彪注。）
莊子集解二十卷（李頤集解。）
又二十卷（王玄古撰。）
莊子十卷（楊上善撰。）
莊子講疏三十卷（梁簡文撰。）
莊子疏七卷
南華仙人莊子論三十卷（梁曠撰。）
釋莊子論二卷（李充撰。）
南華真人道德論三卷
莊子疏十卷（王穆撰。）
莊子音一卷（王穆撰。）
莊子文句義二十卷（陸德明撰。）
莊子古今正義十卷（馮廓撰。）
莊子疏十二卷（成玄英撰。）
文子十二卷
鶡冠子三卷（鶡冠子撰。）
列子八卷（列禦寇撰，張湛注。）
廣成子十二卷（商洛公撰。）
任子道論十卷（任嘏撰。）
渾輿經一卷（姖威撰。）
唐子十卷（唐滂撰。）
蘇子七卷（蘇彥撰。）
宣子二卷（宣聘撰。）
陸子十卷（陸雲撰。）
抱朴子內篇二十卷（葛洪撰。）
孫子十二卷（孫綽撰。）
顧道士論二卷（顧谷撰。）
幽求子三十卷（杜夷撰。）
符子三十卷（符朗撰。）
賀子十卷（賀道養撰。）
真誥十卷（陶弘景撰。）
無名子一卷（張太衡撰。）
養生要集十卷（張湛撰。）
無上祕要七十二卷
玄書通義十卷（張機撰。）
道要三十卷
登真隱訣二十五卷（陶弘景撰。）
同光子八卷（劉無待撰，侯儼注。）
牟子二卷（牟融撰。）
淨住子二十卷（蕭子良撰，王融頌。）
統略淨住子二卷（釋道宣撰。）
法苑十五卷（釋僧祐撰。）
內典博要三十卷（虞孝景撰。）
真言要集十卷（釋賢明撰。）
歷代三寶記三卷
修名羅法門二十卷（郭瑜撰。）
集古今佛道論衡四卷（釋道宣撰。）
六趣論六卷（楊上善撰。）
十門辯惑論二卷（釋復禮志。）
經論纂要十卷（駱子義撰。）
通惑決疑錄二卷（釋道宣撰。）
夷夏論二卷（顧歡撰。）
笑道論三卷（甄鸞撰。）
齊三教論七卷（衛元嵩撰。）
辯正論八卷（釋法琳撰。）
破邪論三卷（釋法琳撰。）
三教詮衡十卷（楊上善撰。）
甄正論三卷（杜乂撰。）
心鏡論十卷（李思慎撰。）
崇正論六卷（釋彥琮撰。）
右道家一百二十五部，老子六十一家，莊子十七家，道釋諸說四十七家，凡九百六十卷。
管子十八卷（管夷吾撰。）
商子五卷（商鞅撰。）
慎子十卷（慎到撰，滕輔注。）
申子三卷（申不害撰。）
韓子二十卷（韓非撰。）
晁氏新書三卷（晁錯撰。）
崔氏政論五卷（崔寔撰。）
劉氏法言十卷（劉邵撰。）
劉氏正論五卷（劉廙撰。）
阮子正論五卷（阮武撰。）
桓氏代要論十卷（桓範撰。）
陳子要言十四卷（陳融撰。）
治道集十卷（李文博撰。）
春秋決獄十卷（董仲舒撰。）
五經析疑三十卷（邯鄲綽撰。）
右法家十五部，凡一百五十八卷。
鄧析子一卷（鄧析撰。）
尹文子二卷（尹文子撰。）
公孫龍子三卷（公孫龍撰。）
又一卷（賈大隱注。）
又一卷（陳嗣古注。）
人物志三卷（劉邵撰。）
又三卷（劉邵撰，劉炳注。）
士緯十卷（姚信撰。）
士操一卷（魏文帝撰。）
九州人士論一卷（盧毓撰。）
兼名苑十卷（釋遠年撰。）
辯名苑十卷（范謐撰。）
右名家十二部，凡五十六卷。
墨子十五卷（墨翟撰。）
胡非子一卷（胡非子撰。）
右墨家二部，凡一十六卷。
鬼谷子二卷（蘇秦撰。）
又三卷（樂臺撰。）
又三卷（尹知章注。）
補闕子十卷（梁元帝撰。）
右縱橫家四部，凡十八卷。
尸子二十卷（尸佼撰。）
尉繚子六卷（尉繚子撰。）
呂氏春秋二十六卷（呂不韋撰。）
淮南商詁二十一卷（劉安撰。）
淮南子注解二十一卷（高誘撰。）
淮南鴻烈音二卷（高誘撰。）
三將軍論一卷（嚴尤撰。）
論衡三十卷（王充撰。）
風俗通義三十卷（應劭撰。）
仲長子昌言十卷（仲長統撰。）
萬機論八卷（蔣濟撰。）
篤論四卷（杜恕撰。）
芻蕘論五卷（鍾會撰。）
傅子一百二十卷（傅玄撰。）
默記三卷（張儼撰。）
新言五卷（裴玄撰。）
新義十八卷（劉欽撰。）
秦子三卷（秦菁撰。）
誓論三十卷（張儼撰。）
說林五卷（孔衍撰。）
又二十卷（張大素撰。）
抱朴子外篇五十卷（葛洪撰。）
時務論十二卷（楊偉撰。）
古今善言三十卷（范泰撰。）
記聞三卷（徐益壽撰。）
何子五卷（何楷撰。）
劉子十卷（劉勰撰。）
金樓子十卷（梁元帝撰。）
語麗十卷（朱儋遠撰。）
袖中記一卷
要覽三卷（陸士衡撰。）
古今注五卷（崔豹撰。）
採璧記三卷（庾肩吾撰。）
新略十卷（韋道孫撰。）
名數十卷（徐陵撰。）
典墳數十卷（范謐撰。）
荊楚歲時記十卷（宗懍撰。）
又二卷（杜公瞻撰。）
玉燭寶典十二卷（杜臺卿撰。）
四時錄十二卷（王氏撰。）
物始十卷（謝昊撰。）
事始三卷（劉孝孫撰。）
古今辯作錄三卷
文章始一卷（任昉撰，張績補。）
續文章始一卷（姚察撰。）
戚苑纂要十卷（劉揚名撰。）
張掖郡玄石圖一卷（孟衆撰。）
瑞應圖記二卷（孫柔之撰。）
張掖郡玄石圖一卷（高堂隆撰。）
瑞應圖贊三卷（熊理撰。）
祥瑞圖十卷
符瑞圖十卷（顧野王撰。）
皇隋靈感志十卷（王邵撰。）
皇隋瑞文十四卷（許善心撰。）
諫林十卷（何望之撰。）
善諫二卷（虞通之撰。）
諫事五卷（魏徵撰。）
諫苑三十卷（于志寧撰。）
子林二十卷（孟儀撰。）
子鈔三十卷（沈約撰。）
又三十卷（庾仲容撰。）
子林三十卷（薛克構撰。）
述正論十三卷（陸澄撰。）
博覽十五卷
文府七卷（徐陵撰，宗道寧注。）
翰墨林十卷
群書理要五十卷（魏徵撰。）
四部言心十卷（劉守敬撰。）
麟閣詞英六十卷（高宗勑撰。）
右雜家七十一部，凡九百八十二卷。
氾勝之書二卷（氾勝之撰。）
四人月令一卷（崔寔撰。）
齊人要術十卷（賈思勰撰。）
竹譜一卷（戴凱之撰。）
錢譜一卷（顧烜撰。）
禁苑實錄一卷
種植法七十七卷（諸葛穎撰。）
兆人本業三卷（天后撰。）
相鶴經一卷（浮丘公撰。）
鷙擊錄二十卷（堯須跂撰。）
鷹經一卷
蠶經一卷。
相馬經一卷（伯樂撰。）
又二卷
又二卷（徐成等撰。）
相馬經六十卷（諸葛穎等撰。）
相牛經一卷（甯戚撰。）
相貝經一卷
養魚經一卷（范蠡撰。）
右農家二十部，凡一百九十二卷。
鬻子一卷（鬻熊撰。）
燕丹子三卷（燕太子撰。）
笑林三卷（邯鄲淳撰。）
博物志十卷（張華撰。）
郭子三卷（郭澄之撰。賈泉注。）
世說八卷（劉義慶撰。）
續世說十卷（劉孝標撰。）
小說十卷（劉義慶撰。）
小說十卷（殷芸撰。）
釋俗語八卷（劉霽撰。）
辨林二十卷（蕭賁撰。）
酒孝經一卷（劉炫定撰。）
座右方三卷（庾元威撰。）
啟顏錄十卷（侯白撰。）
右小說家十三部，凡九十卷。
周髀一卷（趙嬰注。）
又一卷（甄鸞注。）
又二卷（李淳風撰。）
靈憲圖一卷（張衡撰。）
渾天儀一卷（張衡撰。）
渾天象注一卷（王蕃撰。）
昕天論一卷（姚信撰。）
石氏星經簿贊一卷（石申甫撰。）
安天論一卷（虞喜撰。）
甘氏四七法一卷（甘德撰。）
論二十八宿度數一卷
荊州星占二卷（劉表撰。）
又二十卷（劉叡撰。）
天文集占七卷（陳卓撰。）
四方星占一卷（陳卓撰。）
五星占三卷（陳卓撰。）
天文集占三卷
天文錄三十卷（祖暅之撰。）
天文橫圖一卷（高文洪撰。）
天文雜占一卷（吳雲撰。）
星占三十三卷（孫僧化撰。）
十二次二十八宿星占十二卷（史崇撰。）
乙巳占十卷（李淳風撰。）
靈臺祕苑一百二十卷（庾季才撰。）
玄機內事七卷（逢行珪撰。）
右天文二十六家，凡二百六十卷。
三統曆一卷（劉歆撰。）
乾象曆三卷（闞澤注，闞洋撰。）
魏景初曆三卷（楊褘撰。）
四分曆一卷
乾象曆術三卷（劉洪撰）
乾象曆三卷
宋元嘉曆二卷（何承天撰。）
梁大同曆一卷（虞〈忄夌〉撰。）
後魏永安曆一卷（孫僧化撰。）
後魏武定曆一卷
北齊天保曆一卷（宋景業撰。）
周天象曆二卷（王琛撰。）
隋開皇曆一卷（劉孝孫撰。）
又一卷（李德林撰。）
隋大業曆一卷（張胄玄撰。）
皇極曆一卷（劉焯撰。）
又一卷（李淳風撰。）
河西壬辰元曆一卷（趙〈忄夌〉撰。）
河西甲寅元曆一卷（李淳風撰。）
大唐麟德曆一卷
大唐光宅曆草十卷
周甲子元曆一卷
齊甲子曆一卷
大唐甲子元辰曆一卷（瞿曇撰。）
大唐戊寅曆一卷
陳七曜曆五卷（吳伯善撰。）
七曜本起曆二卷
七曜曆算二卷（甄鸞撰。）
七曜雜術二卷（劉孝孫撰。）
七曜曆疏二卷（張胄玄撰。）
曆疏一卷（崔浩撰。）
曆術一卷（甄鸞撰。）
玄曆術一卷（張胄玄撰。）
刻漏經一卷（何承天撰。）
又一卷（朱史撰。）
又一卷（宋景撰。）
大唐刻漏經一卷。
九章算經一卷（徐岳撰。）
九章重差一卷（劉向撰。）
九章重差圖一卷（劉徽撰。）
九章算經九卷（甄鸞撰。）
九章雜算文二卷（劉祐撰。）
九章術疏九卷（宋泉之撰。）
五曹算經五卷（甄鸞撰。）
孫子算經三卷（甄鸞撰注。）
海島算經一卷（劉徽撰。）
張丘建算經一卷（甄鸞撰。）
夏侯陽算經三卷（甄鸞注。）
數術記遺一卷（徐岳撰，甄鸞注。）
三等數一卷（董泉撰，甄鸞注。）
算經要用百法一卷（徐岳撰。）
綴術五卷（祖沖之撰，李淳風注。）
五曹算經三卷（甄鸞撰。）
七經算術通義七卷（陰景愉撰。）
緝古算術四卷（王孝通撰，李淳風注。）
算經表序一卷
右曆算五十八部，凡一百六十七卷。
黃帝問玄女法三卷（玄女撰。）
太公陰謀三卷
太公金匱二卷
太公六韜六卷
司馬法三卷（田穰苴撰。）
孫子兵法十三卷（孫武撰，魏武帝注。）
又二卷（孟氏解。）
又二卷（沈友注。）
黃石公三略三卷。
三略訓三卷
張良經一卷（張良撰。）
雜兵法二十四卷
兵法捷要七卷（魏武帝撰。）
兵法要略十卷（魏文帝撰。）
兵記十二卷（司馬彪撰。）
兵林六卷（孔衍撰。）
玉韜十卷（梁元帝撰。）
真人水鏡十卷（陶弘景撰。）
握鏡一卷（陶弘景撰。）
兵書要略十卷（宇文憲撰。）
太一兵法一卷
太公陰謀三十六用一卷
伍子公兵法一卷
吳孫子三十二壘經一卷
玉帳經一卷
黃石公陰謀乘斗魁剛行軍祕一卷
武德圖五兵八陣法要一卷
三陰圖一卷
黃帝太公三宮法要訣一卷
張氏七篇七卷（張良撰。）
承神兵書八卷
兵機十五卷
兵書要略一卷
新授兵書三十卷（隋高祖撰。）
六軍鏡三卷（李靖撰。）
用兵撮要二卷
兵春秋一卷
許子新書軍勝十卷
金海四十七卷（蕭吉撰。）
王佐祕珠五卷（樂產撰。）
金韜十卷（劉祐撰。）
懸鏡十卷（李淳風撰。）
龍武玄兵圖二卷（解忠鯁饌。）
臨戎孝經二卷（員半千撰。）
右兵書四十五部，凡二百八十九卷。
焦氏周易林十六卷（焦贛撰。）
京氏周易四時候二卷
京氏周易飛候六卷
京氏周易混沌四卷
京氏周易錯卦八卷（京房撰。）
費氏周易林二卷（費直撰。）
崔氏周易林十六卷
許氏周易雜占七卷（許峻撰。）
周易參同契二卷（魏伯陽撰。）
周易五相類一卷（魏伯陽撰。）
周易林四卷（管輅撰。）
周易雜占八卷（尚廣撰。）
徐氏周易筮占二十四卷（徐苗撰。）
周易立成占六卷
武氏周易雜占八卷（武氏撰。）
周易集林十二卷（伏曼容撰。）
又一卷（伏氏撰。）
連山三十卷（梁元帝撰。）
易林十四卷
新易林占三卷（杜氏撰。）
周易雜占筮決文二卷（梁運撰。）
周易新林一卷
周易林七卷（張滿撰。）
易律曆一卷
周易服藥法一卷
周易洞林解三卷（郭璞撰。）
洞林三卷（梁元帝撰。）
易三備三卷
又一卷
易髓一卷
易腦一卷（郭氏撰。）
孝經元辰二卷
推元辰厄命一卷
元辰章三卷
六甲周天曆一卷（孫僧化作。）
風角要候一卷（翼奉撰。）
風角六情訣一卷（王琛撰。）
風角十卷
風角鳥情二卷（劉孝恭撰。）
鳥情占一卷
鳥情逆占一卷（管輅撰。）
九宮經解二卷
九宮行棋經三卷（鄭玄撰。）
九宮行棋立成一卷（王琛撰。）
逆刺三卷（京房撰。）
婚嫁書二卷
推產婦何時產法一卷（王琛撰。）
產圖一卷（崔知悌撰。）
登壇經一卷
太一大遊曆二卷
大游太一曆一卷
曜靈經一卷
七政曆一卷
六壬曆一卷
靈寶登圖一卷
推二十四氣曆一卷
太一曆一卷
式經一卷（宋琨撰。）
九旗飛變一卷（鄭玄撰，李淳風注。）
太史公萬歲曆一卷（司馬談撰。）
萬歲曆祠二卷
千歲曆祠二卷（任氏撰。）
黃帝飛鳥曆一卷（張衡撰。）
太乙飛鳥曆一卷
堪輿曆注二卷
黃帝四序堪輿二卷（殷紹撰）
遁甲經一卷
遁甲文一卷（伍子胥撰。）
遁甲囊中經一卷
三元遁甲圖三卷（葛洪撰。）
遁甲萬一訣三卷
遁甲立成圖二卷
遁甲立成法三卷
遁甲九宮八門圖一卷
遁甲開山圖一卷（王琛撰。）
又二卷（榮氏撰。）
白澤圖一卷
武王須臾二卷
師曠占書一卷
東方朔占書一卷
范子問計然十五卷（范蠡問，計然荅。）
淮南王萬畢術一卷（劉安撰。）
神樞靈轄十卷（樂產撰。）
祿命書二十卷（劉孝恭撰。）
又二卷（王琛撰。）
五行記五卷（蕭吉撰。）
五姓宅經二卷
陰陽書五十卷（呂才撰。）
青烏子三卷
葬經八卷
又十卷
又二卷（蕭吉撰。）
葬書地脈經一卷
墓書五陰一卷
雜墓圖一卷
墓圖立成一卷
六甲冢名雜忌要訣二卷
五姓墓圖要訣五卷（孫氏撰。）
壇中伏尸一卷
玄女彈五音法相冢經一卷（胡君撰。）
新撰陰陽書三十卷（王粲撰。）
龜經三卷（柳彥詢撰。）
又一卷（劉寶真撰。）
又一卷（王弘禮撰。）
又一卷（莊道名撰。）
又一卷（孫思邈撰。）
百怪書一卷
祠竈經一卷
解文一卷
占夢書二卷
又三卷（周宣撰。）
玄悟經三卷（李淳風撰。）
右五行一百一十三部，凡四百八十五卷。
投壺經一卷（郝沖、虞譚法撰。）
大小博法二卷
皇博經一卷（魏文帝撰。）
大博經行碁戲法二卷
小博經一卷（鮑宏撰。）
博塞經一卷（鮑宏撰。）
二儀簿經一卷（隋煬帝撰。）
大博經二卷（呂才撰。）
碁勢六卷
碁品五卷（范汪等注。）
圍碁後九品序錄一卷
竹苑仙碁圖一卷
碁評一卷（梁武帝撰。）
象經一卷（周武帝撰。）
又一卷（何妥撰。）
又一卷（王裕撰。）
今古術藝十五卷
右雜藝術一十八部，凡四十四卷。
皇覽一百二十二卷（何承天撰。）
又八十四卷（徐爰并合。）
類苑一百二十卷（劉孝標撰。）
壽光書苑二百卷（劉香撰。）
華林編略六百卷（徐勉撰。）
修文殿御覽三百六十卷
長洲玉鏡一百三十八卷（虞綽等撰。）
藝文類聚一百卷（歐陽詢等撰。）
北堂書抄一百七十三卷（虞世南撰。）
要錄六十卷
書圖泉海七十卷（張氏撰。）
檢事書一百六十卷
帝王要覽二十卷
玉藻瓊林一百卷（孟利貞撰。）
玄覽一百卷（天后撰。）
累璧四百卷（許敬宗撰。）
碧玉芳林四百五十卷（孟利貞撰。）
策府五百八十二卷（張大素撰。）
玄門寶海一百二十卷（諸葛穎撰。）
文思博要並目一千二百一十二卷（張大素撰。）
三教珠英並目一千三百一十三卷（張昌宗等撰。）
右類事二十二部，凡七千八十四卷。
黃帝三部針經十三卷（皇甫謐撰。）
黃帝八十一難經一卷（秦越人撰。）
赤烏神針經一卷（張子存撰。）
黃帝明堂經三卷
黃帝鍼灸經十二卷
明堂圖三卷（秦承祖撰。）
龍銜素針經並孔穴蝦蟆圖三卷
黃帝素問八卷
黃帝內經明堂十三卷
黃帝雜注針經一卷
黃帝十二經脈明堂五藏圖一卷
黃帝十二經明堂偃側人圖十二卷
黃帝針經十卷
黃帝明堂三卷
黃帝九靈經十二卷（靈寶注。）
玉匱針經十二卷
黃帝內經太素三十卷（楊上善注。）
三部四時五臟辨候診色脈經一卷
黃帝內經明堂類成十三卷（楊上善撰。）
黃帝明堂經三卷（楊玄孫撰注。）
灸經一卷
鈴和子十卷（賈和光撰。）
脈經訣三卷（徐氏撰。）
脈經二卷
五藏訣一卷
五藏論一卷
右明堂經脈二十六家，凡一百七十三卷。
神農本草三卷
桐君藥錄三卷（桐君撰。）
雷公藥對二卷
藥類二卷
本草用藥要妙二卷
本草病源合藥節度五卷
本草要術三卷
本草藥性三卷（甄立言撰。）
療癰疽耳眼本草要妙五卷
種芝經九卷
芝草圖一卷
吳氏本草因六卷（吳普撰。）
李氏本草三卷
名醫別錄三卷
藥目要用二卷
本草集經七卷（陶弘景撰。）
靈秀本草圖六卷（原平仲撰。）
諸藥異名十卷（釋行智撰。）
四時採取諸藥及合和四卷
本草圖經七卷（蘇敬撰。）
新修本草二十一卷（蘇敬撰。）
新修本草圖一十六卷（蘇敬等撰。）
本草音三卷（蘇敬等撰。）
本草音義二卷（殷子嚴撰。）
太清神丹中經三卷
太清神仙服食經五卷
又一卷（抱朴子撰。）
太清璿璣文七卷（沖和子撰。）
金匱仙藥錄三卷（京里先生撰。）
神仙服食經十二卷（京里先生撰。）
太清諸丹要錄集四卷
神仙藥食經一卷
神仙服食方十卷
神仙服食藥方十卷
服玉法並禁忌一卷
太清諸草木方集要三卷
太清玉石丹藥要集三卷（陶弘景撰。）
太一鐵胤神丹方三卷（蘇遊撰。）
養生要集十卷（張湛撰。）
補養方三卷（孟詵撰。）
諸病源候論五十卷（吳景撰。）
四海類聚單方十六卷（隋煬帝撰。）
太官食法一卷
太官食方十九卷
食經九卷（崔浩撰。）
又十卷
又四卷（竺暄撰。）
四時食法一卷（趙氏撰。）
淮南王食經一百二十卷（諸葛穎撰。）
淮南王食目十卷
淮南王食經音十三卷（諸葛穎撰。）
食經三卷（盧仁宗撰。）
張仲景藥方十五卷（王叔和撰。）
華氏藥方十卷（華佗方，吳普集。）
肘後救卒方四卷（葛洪撰。）
補肘後救卒備急方六卷（陶弘景撰。）
阮河南方十六卷（阮炳撰。）
雜藥方一百七十卷（范汪方，尹穆撰。）
胡居士方三卷（胡洽撰。）
劉涓子男方十卷（龔慶宜撰。）
療癰疽金瘡要方十四卷（甘濬之撰。）
雜療方二十卷（徐叔和撰。）
體療雜病方六卷（徐叔和撰。）
腳弱方八卷（徐叔向撰。）
藥方十七卷（秦承祖撰。）
療癰疽金瘡要方十二卷（甘伯齊撰。）
雜藥方十二卷（褚澄撰。）
効驗方十卷（陶弘景撰。）
百病膏方十卷
雜湯方八卷
療目方五卷
雜藥方十卷（陳山提撰。）
又六卷
雜丸方一卷
調氣方一卷（釋鸞撰。）
黃素方十五卷
雜湯丸散方五十七卷（孝思撰。）
僧深集方三十卷（釋僧深撰。）
刪繁方十二卷（謝士太撰。）
徐王八代効驗方十卷（徐之才撰。）
徐氏落年方三卷（徐嗣伯撰。）
雜病論一卷（徐嗣伯撰。）
徐氏家祕方二卷（徐之才撰。）
集驗方十卷（姚僧垣撰。）
小品方十二卷（陳延之撰。）
經心方八卷（宋俠撰。）
名醫集驗方三卷。
古今錄驗方五十卷（甄權撰。）
崔氏纂要方十卷（崔知悌撰。）
孟氏必効方十卷（孟詵撰。）
延年祕錄十二卷
玄感傳尸方一卷（蘇遊撰。）
骨蒸病灸方一卷（崔知悌撰。）
寒食散方並消息節度二卷
解寒食散方十三卷（徐叔和撰。）
婦人方十卷
又二十卷
少小方十卷
少小雜方二十卷
少小節療方一卷（俞寶撰。）
狐子雜訣三卷
狐子方金訣二卷（葛仙公撰。）
陵陽子祕訣一卷（明月公撰。）
神臨藥祕經一卷（黃公撰。）
黃白祕法一卷
又二十卷
玉房秘祕術一卷（葛氏撰。）
玉房密錄訣八卷（沖和子撰。）
類聚方二千六百卷
右醫術本草二十五家，養生十六家，病源單方二家，食經十家，雜經方五十八家，類聚
方一家，共一百一十家，凡三千七百八十九卷。
丁部集錄，三類，共八百九十部，書一萬二千二十八卷。
楚詞類一　別集類二　總集類三
楚詞十六卷（王逸注。）
楚詞十卷（郭璞注。）
楚詞九悼一卷（楊穆撰。）
離騷草木蟲魚疏一卷（劉沓撰。）
楚詞音一卷（孟奧撰。）
又一卷（徐邈撰。）
又一卷（釋道騫撰。）
漢武帝集二卷
魏武帝集三十卷
魏文帝集十卷
魏明帝集十卷
魏高貴鄉公集二卷
晉宣帝集十卷
晉文帝集一卷
晉明帝集五卷
晉簡文帝集五卷
宋武帝集二十卷
宋文帝集十卷
梁文帝集十八卷
梁武帝集十卷
梁簡文帝集八十卷
梁元帝集五十卷
梁元帝集十卷
後魏明帝集一卷
後魏文帝集四十卷
後周明帝集十卷
陳後主集五十卷
隋煬帝集三十卷
太宗文皇帝集三十卷
高宗大帝集八十六卷
中宗皇帝集四十卷
睿宗皇帝集十卷
垂拱集一百卷
金輪集十卷（天后撰。）
梁昭明太子集二十卷
漢淮南王集二卷
漢東平王集二卷
魏陳思王集二十卷
又三十卷
晉齊王集二卷
晉會稽王集八卷
晉彭城王集八卷
晉譙王集三卷
宋長沙王集十卷
宋臨川王集八卷
宋衡陽王集十卷
宋江夏王集十三卷
宋南平王集五卷
宋建平王集十卷
宋建平王小集十五卷
齊竟陵王集三十卷
梁邵陵王集四卷
梁武陵王集八卷
後周趙王集十卷
後周滕王集十二卷
趙荀況集二卷
楚宋玉集二卷
前漢賈誼集二卷
枚乘集二卷
司馬遷集二卷
東方朔集二卷
董仲舒集二卷
李陵集二卷
司馬相如集二卷
孔臧集二卷
魏相集二卷
張敞集二卷
韋玄成集二卷
劉向集五卷
王襃集五卷
谷永集五卷
杜鄴集五卷
師丹集五卷
息夫躬集五卷
劉歆集五卷
楊雄集五卷
崔篆集一卷
後漢桓譚集二卷
史岑集二卷
王文山集二卷
朱勃集二卷
梁鴻集二卷
黃香集二卷
馮衍集五卷
班彪集二卷
杜篤集五卷
傅毅集五卷
班固集十卷
崔駰集十卷
賈逵集二卷
劉騊駼集二卷
崔瑗集五卷
蘇順集二卷
竇章集二卷
胡廣集二卷
高彪集二卷
王逸集二卷
桓驎集二卷
邊韶集二卷
皇甫規集五卷
張奐集二卷
朱穆集二卷
趙壹集二卷
張升集二卷
侯瑾集二卷
酈炎集二卷
盧植集二卷
劉珍集二卷
張衡集十卷
葛龔集五卷
李固集十卷
馬融集五卷
崔琦集二卷
延篤集二卷
劉陶集二卷
荀爽集二卷
劉梁集二卷
鄭玄集二卷
蔡邕集二十卷
應劭集四卷
士孫瑞集二卷
張劭集五卷
禰衡集二卷
孔融集十卷
虞翻集三卷
潘勗集二卷
阮瑀集五卷
陳琳集十卷
張紘集一卷
繁欽集十卷
楊修集二卷
王粲集十卷
魏華歆集二十卷
王朗集三十卷
邯鄲淳集二卷
袁渙集五卷
應瑒集二卷
徐幹集五卷
劉楨集二卷
路粹集二卷
丁儀集二卷
丁廙集二卷
吳質集五卷
劉廙集二卷
孟達集三卷
陳群集三卷
王修集三卷
管寧集二卷
劉邵集二卷
麋元集五卷
李康集二卷
孫該集二卷
卞蘭集二卷
傅巽集二卷
高堂隆集十卷
繆襲集五卷
殷襃集二卷
韋誕集三卷
曹羲集五卷
傅嘏集二卷
桓範集二卷
夏侯霸集二卷
鍾毓集五卷
江奉集二卷
夏侯惠集二卷
毌丘儉集二卷
王弼集五卷
呂安集二卷
王昶集五卷
王肅集五卷
何晏集十卷
應瑗集十卷
杜摯集一卷
夏侯玄集二卷
程曉集二卷
阮籍集五卷
嵇康集十五卷
鍾會集十卷
蜀許靖集二卷
諸葛亮集二十四卷
吳張溫集五卷
士燮集五卷
駱統集十卷
暨豔集二卷
謝承集四卷
姚信集十卷
楊厚集二卷
華覈集三卷
胡綜集二卷
薛綜集二卷
張儼集二卷
韋昭集二卷
紀騭集三卷
晉王沉集五卷
鄭〈忄夌〉集二卷
應貞集五卷
嵇喜集二卷
傅玄集五十卷
成公綏集十卷
裴秀集三卷
何禎集五卷
袁準集二卷
山濤集五卷
向秀集二卷
阮沖集二卷
阮侃集五卷
羊祜集二卷
賈充集二卷
荀勗集二十卷
杜預集二十卷
王濬集二卷
皇甫謐集二卷
程咸集二卷
劉毅集二卷
庾峻集三卷
郤正集一卷
薛瑩集二卷
楊泉集二卷
陶濬集三卷
宣聘集三卷
曹志集二卷
鄒湛集四卷
孫毓集二卷
王渾集五卷
王深集四卷
江偉集五卷
閔鴻集二卷
裴楷集二卷
何劭集二卷
劉頌集三卷
劉寔集二卷
裴頠集十卷
許孟集二卷
王祜集二卷
王濟集二卷
華嶠集一卷
庾儵集三卷
謝衡集二卷
傅咸集三十卷
棗據集二卷
劉寶集三卷
孫楚集十卷
王讚集三卷
夏侯湛集十卷
夏侯淳集十卷
張敏集二卷
劉訏集二卷
李重集二卷
樂廣集二卷
阮渾集二卷
楊乂集三卷
張華集十卷
李虔集十卷
石崇集五卷
潘岳集十卷
潘尼集十卷
歐陽建集二卷
嵇紹集二卷
衛展集四十卷
盧播集二卷
欒肇集二卷
應亨集二卷
司馬彪集三卷
杜育集二卷
摯虞集二卷
繆徵集二卷
左思集五卷
夏侯靖集二卷
鄭豐集二卷
陳略集二卷
張翰集二卷
陸機集十五卷
陸雲集十卷
陸沖集二卷
孫極集二卷
張載集三卷
張恊集二卷
束皙集五卷
華譚集二卷
曹攄集二卷
江統集十卷
胡濟集五卷
卞粹集二卷
閭丘沖集二卷
庾敳集二卷
阮瞻集二卷
阮循集二卷
裴邈集二卷
郭象集五卷
嵇含集十卷
孫惠集十卷
蔡洪集三卷
牽秀集五卷
蔡克集二卷
索靖集二卷
閻纂集二卷
張輔集二卷
殷巨集二卷
陶佐集五卷
仲長敖集二卷
虞溥集二卷
吳商集五卷
劉弘集三卷
山簡集二卷
宗岱集三卷
王曠集五卷
王峻集二卷
棗腆集二卷
棗嵩集二卷
劉琨集十卷
盧諶集十卷
傅暢集五卷
東晉顧榮集二卷
荀組集二卷
周顗集二卷
周嵩集三卷
王導集十卷
荀邃集二卷
王敦集五卷
謝鯤集二卷
張抗集二卷
賈霖集三卷
劉隗集三卷
應詹集三卷
陶侃集二卷
王洽集三卷
傅毅集五卷
張闓集三卷
卞壺集二卷
劉超集二卷
楊方集二卷
傅純集二卷
郗鑒集十卷
溫嶠集十卷
孔坦集五卷
王濤集五卷
王篾集五卷
甄述集五卷
戴邈集五卷
賀循集二十卷
張俊集二卷
曾瓌集五卷
熊遠集五卷
郭璞集十卷
王鑒集五卷
庾亮集二十卷
虞預集十卷
顧和集五卷
范宣集十卷
張虞集五卷
庾冰集二十卷
庾翼集二十卷
何充集五卷
諸葛恢集五卷
祖台之集十五卷
李充集十四卷
蔡謨集十卷
謝艾集八卷
范汪集八卷
范甯集十五卷
阮放集五卷
王廙集十卷
王彪之集二十卷
謝安集五卷
謝萬集十卷
王羲之集五卷
干寶集四卷
殷融集十卷
劉遐集五卷
殷浩集五卷
劉惔集二卷
王濛集五卷
謝尚集五卷
張憑集五卷
張望集三卷
韓康伯集五卷
王胡之集五卷
江虨集五卷
范宣集五卷
江淳集五卷
王述集五卷
郝默集五卷
黃整集十卷
王浹集二卷
王度集五卷
劉系之集五卷
劉恢集五卷
范起集五卷
殷康集五卷
孫嗣集三卷
王坦之集五卷
桓溫集二十卷
郗超集十五卷
謝朗集五卷
謝玄集十卷
王珣集十卷
許詢集三卷
孫統集五卷
孫綽集十五卷
孔嚴集五卷
江逌集五卷
車灌集五卷
丁纂集二卷
曹毗集十五卷
蔡系集二卷
李顒集十卷
顧夷集五卷
袁喬集五卷
謝沉集五卷
庾闡集十卷
王隱集十卷
殷允集十卷
徐邈集八卷
殷仲堪集十卷
殷叔獻集三卷
伏滔集五卷
桓嗣集五卷
習鑿齒集五卷
鈕滔集五卷
邵毅集五卷
孫盛集十卷
袁質集二卷
袁宏集二十卷
袁邵集三卷
羅含集三卷
孫放集十五卷
辛昞集四卷
庾統集二卷
郭愔集五卷
滕輔集五卷
庾龢集二卷
庾軌集二卷
庾蒨集二卷
庾肅之集十卷
王修集二卷
戴逵集十卷
桓玄集二十卷
殷仲文集七卷
卞湛集五卷
蘇彥集十卷
袁豹集十卷
王謐集十卷
周祗集十卷
梅陶集十卷
湛方生集十卷
劉瑾集八卷
羊徽集一卷
卞裕集十四卷
王愆期集十卷
孔璠之集二卷
王茂略集四卷
薄肅之集十卷
滕演集一卷
宋劉義宗集十五卷
謝瞻集二卷
孔琳之集十卷
王叔之集十卷
徐廣集十五卷
孔甯子集十五卷
蔡廓集十卷
傅亮集十卷
孫康集十卷
鄭鮮之集二十卷
陶淵明集五卷
范泰集二十卷
王弘集二十卷
謝靈運集十五卷
荀昶集十四卷
孔欣集八卷
卞伯玉集五卷
王曇首集二卷
謝弘微集二卷
王韶之集二十四卷
沈林子集七卷
姚濤之集二十卷
賀道養集十卷
衛令元集八卷
褚詮之集八卷
荀欽明集六卷
殷淳集三卷
劉瑀集七卷
劉緄集五卷
雷次宗集三十卷
宗炳集十五卷
伍緝之集十一卷
荀雍集十卷
袁淑集十卷
顏延之集三十卷
王微集十卷
王僧達集十卷
張暢集十四卷
何偃集八卷
沈懷文集十三卷
江智泉集十卷
謝莊集十五卷
殷琰集八卷
顏竣集十三卷
何承天集三十卷
裴松之集三十卷
卞瑾集十卷
丘泉之集六卷
顏測集十一卷
湯惠休集三卷
沈勃集十五卷
徐爰集十卷
鮑照集十卷
庾蔚之集十一卷
虞通之集五卷
劉愔集十卷
孫緬集十卷
袁伯文集十卷
袁粲集十卷
齊褚彥回集五十卷
王儉集六十卷
周顒集二十卷
徐孝嗣集十二卷
王融集十卷
謝朓集十卷
孔稚珪集十卷
陸厥集十卷
虞羲集十一卷
宗躬集十二卷
江奐集十二卷
張融玉海集六十卷
梁范雲集十二卷
江淹前集十卷
江淹後集十卷
任昉集三十四卷
宗史集十卷
王〈忄夌〉集二十卷
魏道微集三卷
司馬褧集九卷
沈約集一百卷
沈約集略三十卷
傅昭集十卷
袁昂集二十卷
徐勉前集二十五卷
徐勉後集十六卷
陶弘景集三十卷
周捨集二十卷
何遜集八卷
謝琛集五卷
謝郁集五卷
王僧孺集三十卷
張率集三十卷
楊眺集十卷
鮑畿集八卷
周興嗣集十卷
蕭洽集二卷
裴子野集十四卷
庾景興集十卷
陸倕集二十卷
劉之遴前集十卷
劉之遴後集三十卷
虞皭集六卷
王冏集三卷
劉孝綽集十一卷
劉孝儀集二十卷
劉孝威前集十卷
劉孝威後集十卷
丘遲集十卷
王錫集七卷
蕭子範集三卷
蕭子雲集二十卷
蕭子暉集十一卷
江革集十卷
吳均集二十卷
庾肩吾集十卷
王筠洗馬集十卷
王筠中庶子集十卷
王筠左右集十卷
王筠臨海集十卷
王筠中書集十卷
王筠尚書集十一卷
鮑泉集一卷
謝瑱集十卷
任孝恭集十卷
張纘集十卷
陸雲公集四卷
張綰集十卷
甄玄成集十卷
蕭欣集十卷
沈君攸集十二卷
後魏高允集二十卷
宗欽集二卷
李諧集十卷
韓宗集五卷
袁躍集九卷
薛孝通集六卷
溫子昇集二十五卷
盧元明集六卷
陽固集三卷
魏孝景集一卷
北齊陽休之集二十卷
邢子才集三十卷
魏收集七十卷
劉逖集四十卷
後周宗懍集三十卷
王襃集三十卷
蕭撝集十卷
庾信集二十卷
王衡集三卷
陳沈烱前集六卷
沈烱後集十三卷
周弘正集二十卷
徐陵集三十卷
張正見集四卷
陸珍集五卷
陸瑜集十卷
沈不害集十卷
張式集十三卷
褚介集十卷
顧越集二卷
顧覽集五卷
姚察集二十卷
隋盧思道集二十卷
李元操集二十二卷
辛德源集三十卷
李德林集十卷
牛弘集十二卷
薛道衡集三十卷
何妥集十卷
柳顧言集十卷
江總集二十卷
殷英童集三十卷
蕭愨集九卷
魏澹集四卷
尹式集五卷
諸葛穎集十四卷
王胄集十卷
虞茂代集五卷
劉興宗集三卷
李播集三卷
唐陳叔達集五卷
褚亮集二十卷
虞世南集三十卷
蕭瑀集一卷
沈齊家集十卷
薛收集十卷
楊師道集十卷
庾抱集六卷
孔穎達集五卷
王績集五卷
郎楚之集十卷
魏徵集二十卷
許敬宗集六十卷
于志寧集四十卷
上官儀集三十卷
李義府集三十九卷
顏師古集四十卷
岑文本集六十卷
劉子翼集十卷
殷聞禮集十卷
陸士季集十卷
劉孝孫集三十卷
鄭代翼集八卷
崔君實集三十卷
李百藥集三卷
孔紹安集三卷
高季輔集三卷
溫彥博集二十卷
李玄道集十卷
謝偃集十卷
沈叔安集二十卷
陸楷集十卷
曹憲集三十卷
蕭德言集三十卷
潘求仁集三卷
殷芊集三卷
蕭鈞集三十卷
袁朗集四卷
楊續集十卷
王約集一卷
任希古集五卷
凌敬集十四卷
王德儉集十卷
徐孝德集十卷
杜之松集十卷
宋令文集十卷
陳子良集十卷
顏顗集十卷
劉潁集十卷
司馬僉集十卷
鄭秀集十二卷
耿義襃集七卷
楊元亨集五卷
劉綱集三卷
王歸一集十卷
馬周集十卷
薛元超集三十卷
高智周集五卷
褚遂良集二十卷
劉禕之集五十卷
郝處俊集十卷
崔知悌集五卷
李安期集二十卷
唐覲集五卷
張大素集十卷
鄧玄挺集十卷
劉允濟集二十卷
駱賔王集十卷
盧照隣集二十卷
楊烱集三十卷
王勃集三十卷
狄仁傑集十卷
李懷遠集八卷
盧受采集十卷
王適集二十卷
喬知之集二十卷
蘇味道集十五卷
薛曜集二十卷
郎餘慶集十卷
盧光容集五卷
崔融集四十卷
閻鏡機集十卷
李嶠集三十卷
喬備集六卷
陳子昂集十卷
元希聲集十卷
李適集二十卷
沈牷期集十卷
徐彥伯前集十卷
後集十卷
宋之問集十卷
杜審言集十卷
谷倚集十卷
富嘉謨集十卷
吳少微集十卷
劉希夷集三卷
張柬之集十卷
桓彥範集三卷
韋承慶集六十卷
閭丘均集三十卷
郭元振集二十卷
魏知古集二十卷
閻朝隱集五卷
蘇瓌集十卷
員半千集十卷
李乂集五卷
姚崇集十卷
丘悅集十卷
劉子玄集十卷
盧藏用集二十卷
道士江旻集三十卷
沙門曇諦集六卷
沙門惠遠集十五卷
沙門惠琳集五卷
沙門曇瑗集六卷
沙門亡名集十卷
沙門靈裕集二卷
沙門支遁集十卷
曹大家集二卷
鍾夫人集二卷
劉臻妻陳氏集五卷
左九嬪集一卷
臨安公主集三卷
范靖妻沈滿願集五卷
徐悱妻劉氏集六卷
文章流別集三十卷（摯虞撰。）
善文四十九卷（杜預撰。）
名文集四十卷（謝沈撰。）
文苑一百卷（孔逭撰。）
文選三十卷（梁昭明太子撰。）
文選六十卷（李善注。）
又六十卷（公孫羅注。）
文選音十卷（蕭該撰。）
又十卷（公孫羅撰。）
文選音義十卷（釋道淹撰。）
小詞林五十三卷
集古今帝王正位文章九十卷
文海集三十六卷（蕭圓撰。）
詞苑麗則二十卷（康明貞撰。）
芳林要覽三百卷（許敬宗撰。）
類文三百七十七卷（庾自直撰。）
文館詞林一千卷（許敬宗撰。）
賦集四十卷（宋明帝撰。）
皇帝瑞應頌集十卷
五都賦五卷
獻賦集十卷（卞鑠撰。）
上林賦一卷（司馬相如撰。）
幽通賦一卷（班固撰，曹大家注。）
又一卷（項岱撰。）
二京賦二卷（張衡撰。）
二京賦音二卷（薛綜撰。）
三都賦三卷
齊都賦一卷（左太沖撰。）
齊都賦音一卷（李軌撰。）
百賦音一卷（褚令之撰。）
賦音二卷（郭微之撰。）
三京賦音一卷（綦毋邃撰。）
木連理頌二卷
靖恭堂頌一卷（李暠撰。）
諸郡碑一百六十六卷
雜碑文集二十卷
翰林論二卷（李充撰。）
雜論九十五卷（殷仲堪撰。）
設論集三卷（劉楷撰。）
又五卷（謝靈運撰。）
連珠集五卷（謝靈運撰。）
制旨連珠四卷（梁武帝撰。）
又十一卷（陸緬撰。）
贊集五卷（謝莊撰。）
七國敘贊十卷
吳國先賢贊論三卷
會稽先賢贊四卷（賀氏撰。）
會稽太守像贊二卷（賀氏撰。）
列女傳敘贊一卷（孫夫人撰。）
古今箴銘集十三卷（張湛撰。）
衆賢誡集十五卷
雜誡箴二十四卷
詔集區別二十七卷（宋幹撰。）
霸朝雜集五卷（李德林撰。）
古今詔集三十卷（溫彥博撰。）
又一百卷（李義府撰。）
聖朝詔集三十卷（薛堯撰。）
書集八十卷（王履撰。）
書林六卷（夏赤松撰。）
山濤啟事三卷
范甯啟事十卷
梁中書表集二百五十卷
薦文集七卷
宋元嘉策五卷
策集六卷（謝靈運撰。）
七林集十二卷（卞氏撰。）
七悟集一卷（顏延之撰。）
俳諧文十五卷（袁淑撰。）
弘明集十四卷（釋僧祐撰。）
廣弘明集三十卷（釋道宣撰。）
陶神論五卷（釋靈祐撰。）
婦人訓誡集十卷（徐湛之撰。）
婦人詩集二卷（顏竣撰。）
女訓集六卷
文釋十卷（江邃撰。）
文心雕龍十卷（劉勰撰。）
百志詩集五卷（干寶撰。）
百國詩集二十九卷（崔光撰。）
百一詩八卷（應璩撰。）
百一詩集二卷（李夔撰。）
清溪集三十卷（齊武帝命撰。）
晉元氏宴會游集四卷（伏滔、袁豹、謝靈運等撰。）
元嘉宴會遊山詩集五卷
元嘉西池宴會詩集三卷（顏延之撰。）
齊釋奠會詩集二十卷
文會詩集四卷（徐伯陽撰。）
文林詩府六卷（北齊後主作。）
西府新文十卷（蕭淑撰。）
詩集新撰三十卷（宋明帝撰。）
詩集二十卷（宋明帝撰。）
詩集抄十卷（謝靈運撰。）
詩集五十卷（謝靈運撰。）
詩集二十卷（劉和撰。）
又一百卷（顏竣撰。）
詩例錄二卷（顏竣撰。）
詩英十卷（謝靈運撰。）
古今詩苑英華集二十卷（梁昭明太子撰。）
續古今詩苑英華二十卷（釋惠靜撰。）
詩林英選十一卷
類集一百一十三卷（虞綽等撰。）
詩纘十二卷
又詞英八卷
六代詩集鈔四卷（徐陵撰。）
古今類序詩苑三十卷（劉孝孫撰。）
麗正文苑二十卷（許敬宗撰。）
古今詩類聚七十九卷（郭瑜撰。）
歌錄集八卷
漢魏吳晉鼓吹曲四卷
樂府歌詩十卷
太樂雜歌詞三卷（荀勗撰。）
太樂歌詞二卷
樂府歌詞十卷
樂府歌詩十卷
三調相和歌詞三卷
新撰錄樂府集十一卷（謝靈運撰。）
玉臺新詠十卷（徐陵撰。）
迴文詩集一卷（謝靈運撰。）
金門待詔集十卷（劉允濟撰。）
集苑六十卷（謝琨撰。）
集林二百卷（劉義慶撰。）
集鈔四十卷
右集錄楚詞七家，帝王二十七家，太子諸王二十一家，七國趙、楚各一家，前漢二十家　　，後漢五十家，魏四十六家，蜀二家，吳十四家，西晉一百一十九家，東晉一百四十四　　家，宋六十家，南齊十二家，梁五十九家，陳十四家，後魏十家，北齊四家，周五家，　　隋十八家，唐一百一十二家，沙門七家，婦人七家；總集一百二十四家。凡八百九十二　　部，一萬二千二十八卷。
三代之書，經秦燔煬殆盡。漢武帝、河間王始重儒術，於灰燼之餘，拓纂亡散，篇卷僅而復存。劉更生石渠典校之書，卷軸無幾。逮歆之七略，在漢藝文志者，裁三萬三千九百卷。後漢蘭臺、石室、東觀、南宮諸儒撰集，部帙漸增。董卓遷都，載舟西上，因罹寇盜，沉之於河，存者數船而已。及魏武父子，採掇遺亡，至晉總括群書，裁二萬七千九百四十五卷。及永嘉之亂，洛都覆沒，靡有孑遺。江表所存官書，凡三千一十四卷。
至宋謝靈運造四部書目錄，凡四千五百八十二卷。其後王儉復造書目，凡五千七十四卷。南齊王亮、謝朏四部書目，凡一萬八千一十卷。齊末兵火延燒祕秘閣，書籍煨燼。梁元帝克平侯景，收公私經籍歸於江陵，凡七萬餘卷。蓋佛老之書，計於其間。及周師入郢，咸自焚煬。周武保定之中，官書裁盈萬卷。平齊所得，數止五千。及隋氏平陳，南北一統，祕書監牛弘奏請搜訪遺逸，著定書目，凡三萬餘卷。煬帝寫五十副本，分為三品。國家平王世充，收其圖籍，泝河西上，多有沉沒，存者重復八萬卷。自武德已後，文士旣有修纂，篇卷滋多。開元時，甲乙丙丁四部書各為一庫，置知書官八人分掌之。
凡四部庫書，兩京各一本，共一十二萬五千九百六十卷。皆以益州麻紙寫。其集賢院御書，經庫皆鈿白牙軸，黃縹帶，紅牙籤，史書庫鈿青牙軸，縹帶，綠牙籤，子庫皆雕紫檀軸，紫帶，碧牙籤，集庫皆綠牙軸，朱帶，白牙籤，以分別之。
