將已到了花塚，猶未轉過山坡，只聽那邊有嗚咽之聲，一面數落著，哭的好不傷心。
寶玉心下想道：「這不知是那屋裡的丫頭，受了委屈，跑到這個地方來哭？」一面想，一面煞住腳步，聽他哭道是：
　　　　　　花謝花飛飛滿天，紅消香斷有誰憐？遊絲軟繫飄春榭，落絮輕沾撲繡簾。
閨中女兒惜春暮，愁緒滿懷無著處，手把花鋤出繡簾，忍踏落花來復去？柳絲榆莢自芳菲，不管桃飄與李飛。
桃李明年能再發，明年閨中知有誰？三月香巢初壘成，樑間燕子太無情！明年花發雖可啄，卻不道人去樑空巢已傾？一年三百六十日，風刀霜劍嚴相逼。
明媚鮮妍能幾時？一朝飄泊難尋覓。
花開易見落難尋，階前愁殺葬花人，獨把花鋤偷灑淚，灑上空枝見血痕。
杜鵑無語正黃昏，荷鋤歸去掩重門。
青燈照壁人初睡，冷雨敲窗被未溫。
怪儂底事倍傷神？半為憐春半惱春：憐春忽至惱忽去，至又無言去不聞。
昨宵庭外悲歌發，知是花魂與鳥魂？花魂鳥魂總難留，鳥自無言花自羞。
願儂此日生雙翼，隨花飛到天盡頭！天盡頭，何處有香坵？未若錦囊收豔骨，一抔淨土掩風流。
質本潔來還潔去，不教污淖陷渠溝。
爾今死去儂收葬，未卜儂身何日喪？儂今葬花人笑癡，他年葬儂知是誰？試看春殘花漸落，便是紅顏老死時。
一朝春盡紅顏老，花落人亡兩不知！
　　正是一面低吟，一面哽咽，那邊哭的自己傷心，卻不道這邊聽的早已癡倒了。

　　要知端詳，下回分解。
。