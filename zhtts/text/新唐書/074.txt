△卷七十五　表第十五
宰相世系五
敬氏出自媯姓。陳厲公子完適齊，諡曰敬仲，子孫以諡為氏。敬仲之後至秦有敬丕，丕生教，為河東太守，子孫因官家焉。裔孫韶，漢末為揚州刺史，生昌，封猗氏侯。昌生歸。
敬氏宰相一人。暉。
敬氏表
桓氏出自姜姓。齊桓公之後，以諡為氏。又云，出自子姓，宋桓公之後向魋，亦號桓氏。後漢有太子少傅桓榮，世居譙國龍亢。榮八世孫彝，晉宣城內史。五子：雲、溫、豁、祕、沖。沖，荊州刺史、豐城公，生嗣、謙、修。修，晉護軍將軍、長社侯，過江居丹楊。生尹，尹生崇之，崇之七世孫法嗣。
法嗣，郇王府諮議參軍。 	思敏，少府丞。 	彥範，相中宗。
臣範，京兆尹。 	庭昌，刑部郎中。
桓氏宰相一人。彥範。
祝氏出自姬姓。周武王克商，封黃帝之後於祝，後為齊所并，其封域至齊之間祝阿、祝丘是也。後漢有司徒恬，孫羲生廣，廣為始平太守，子孫留家焉。生魏太中大夫仍，仍生諶，晉驃騎府司馬。諶生偃，散騎常侍，以平關中兵寇，封始平縣伯。生瑜，瑜生熙，熙生寶，三世襲封。二子：老、歸。老，後魏輔國將軍、中外都督。二子：猷、俟。
祝氏宰相一人。欽明。
祝氏表
紀氏出自姜姓。炎帝之後封於紀，侯爵，為齊所滅，因以國為氏。隋有司農少卿和整，世居天水上邽，生士騰。
士騰，隋翼州刺史。 	儼，雍州司倉參軍。 	先知，御史中丞。 	黃中。
全經，戶部郎中。 	謙。
咸。
及，廓州刺史。 	處訥，相中宗。
紀氏宰相一人。處訥。
鄭氏出自姬姓。周厲王少子友封於鄭，是為桓公，其地華州鄭縣是也。生武公，與晉文侯夾輔平王，東遷於洛，徙溱、洧之間，謂之新鄭，其地河南新鄭是也。十三世孫幽公為韓所滅，子孫播遷陳、宋之間，以國為氏。幽公生公子魯，魯六世孫榮，號鄭君，生當時，漢大司農，居滎陽開封。生韜，韜生江都守仲，仲生房，房生趙相季，季生議郎奇。奇生稚，漢末自陳居河南開封，晉置滎陽郡，遂為郡人。稚生御史中丞賔，賔生興，字贛，蓮勺令。興生衆，字仲師，大司農。衆生城門校尉安世，安世生騎都尉綝，綝生上計掾熙，熙二子：泰、渾。渾，魏少府大匠。渾生崇，晉荊州刺史。崇生遹，遹生隨，扶風太守。隨生趙侍中略，略六子：翳、豁、淵、靜、悅、楚。豁字君明，燕太子少傅、濟南公，生溫。溫四子：濤、曄、簡、恬。濤居隴西。曄，後魏建威將軍、南陽公，為北祖。簡為南祖。恬為中祖。曄生中書博士茂，一名小白，七子：白麟、胤伯、叔夜、洞林、歸藏、連山、幼麟，因號「七房鄭氏」。大房白麟後絕，第三房叔夜後無聞。鄭氏定著二房：一曰北祖，二曰南祖。宰相九人。北祖有珣瑜、覃、朗、餘慶、從讜、延昌；南祖有絪；滎陽鄭氏有畋；滄州鄭氏有愔。
鄭氏表
鍾氏出自子姓，與宗氏皆晉伯宗之後也。伯宗子州犁仕楚，食采於鍾離，因以為姓。楚漢時有鍾離眛，為項羽將，有二子：長曰發，居九江，仍故姓；次曰接，居潁川長社，為鍾氏。漢有西曹掾皓，字季明，二子：迪、敷。迪，郡主簿，生繇、演。繇字元常，魏太傅、定陵侯。生毓、會。毓字稚叔，侍中、廷尉。生駿，駿字伯道，晉黃門侍郎。生廚，字叔光，公府掾。生雅，字彥冑，過江仕晉，侍中。生誕，字世長，中軍參軍。生靖，字道寂，潁川太守。生源，字循本，後魏永安太守。生挺，字法秀，襄城太守、潁川郡公。生蹈，字之義，南齊中軍。二子：嶼、嶸。嶼字秀望，梁永嘉縣丞。生寵，字元輔，為臨海令。避侯景之難，徙居南康贛縣，生寶慎。
鍾氏宰相一人。紹京。
鍾氏表
宋氏出自子姓。殷王帝乙長子啟，周武王封之於宋，三十六世至君偃，為楚所滅，子孫以國為氏。楚有上將軍義，義生昌，漢中尉，始居西河介休。十二世孫晃，晃三子：恭、畿、洽，徙廣平利人。宋氏宰相二人。璟、申錫。
宋氏表
源氏出自後魏聖武帝詰汾長子疋孤。七世孫禿髮傉檀，據南涼，子賀降後魏，太武見之曰：「與卿同源，可改為源氏。」位太尉、隴西宣王。生侍中馮翊惠公懷，懷二子：子邕、子恭。子恭字靈順，中書監、臨汝文獻公，周、隋之際，居鄴郡安陽。生彪，字文宗，隋莒州刺史、臨潁縣公，生師民。
源氏宰相一人。乾曜。
源氏表
牛氏出自子姓。宋微子之後司寇牛父，子孫以王父字為氏。漢有牛邯，為護羌校尉，因居隴西，後徙安定，再徙鶉觚。
牛氏宰相二人。仙客、僧孺。
牛氏表
苗氏出自芊姓。楚若敖生鬬伯比，伯比生子良。子良生越椒，字伯棼，以罪誅。其子賁皇奔晉，晉侯與之苗邑，因以為氏，其地河內軹縣南有苗亭，即其地也。上黨長子縣有苗襲夔。
苗氏宰相一人。晉卿。
苗氏表
呂氏出自姜姓。炎帝裔孫為諸侯，號共工氏，有地在弘農之間，從孫伯夷，佐堯掌禮，使遍掌四岳，為諸侯伯，號太岳。又佐禹治水，有功，賜氏曰呂，封為呂侯。呂者，膂也，謂能為股肱心膂也。其地蔡州新蔡是也。歷夏、商，世有國土，至周穆王，呂侯入為司寇，宣王世改「呂」為「甫」，春秋時為強國所并，其地後為蔡平侯所居。呂侯枝庶子孫，當商、周之際，或為庶人。呂尚字子牙，號太公望，封於齊。十九世孫康公貸為田和所篡，遷於海濱。康公七世孫禮，秦昭襄王十九年自齊奔秦，為柱國、少宰、北平侯。二子：伯昌、仲景。伯昌生青，以令尹從漢高祖，封陽信侯，諡曰胡。唐有隋州刺史仁宗，即其後也。康公未失國時，呂氏子孫先已散居韓、魏、齊、魯之間，其後又徙東平壽張。魏有徐州刺史萬年亭侯虔，字子路，孫行鈞，其後世居河東。
呂氏宰相一人。諲。
呂氏表
第五氏出自媯姓。齊諸田，漢初多徙奉園陵者，故以次第為氏。唐有第五華，弟琦。
琦，相肅宗。 	峰，台州刺史。
平，京兆兵曹參軍。
申。 	牟，兼御史中丞。
第五氏宰相一人。琦。
常氏出自姬姓。衛康叔支孫食采常邑，因以為氏。唐有新豐常氏。
常氏表
常氏宰相一人。袞。
喬氏出自姬姓，本橋氏也。漢太尉玄六世孫勤，後魏平原內史，從孝武入關，居同州，生朗，朗生達，後周文帝命橋氏去「木」，義取高遠也。世居太原。
琳，相德宗。 	彝。
琛。
喬氏宰相一人。琳。
關氏出自商大夫關龍逢之後。蜀前將軍漢壽亭侯羽，生侍中興，其後世居信都。裔孫播，相德宗。
關氏宰相一人。播。
渾氏出自匈奴渾邪王，隨拓拔氏徙河南，因以為氏。自迥貴至瑊，世襲皐蘭州都督。
渾氏宰相一人。瑊。
渾氏表
齊氏出自姜姓。炎帝裔孫呂尚後封於齊，因以為氏。漢有平敬侯齊受，傳封四世，居高陽。晉有武邑侯齊琰。
齊氏宰相二人。抗、映。
齊氏表
董氏出自姬姓。黃帝裔孫有飂叔安，生董父，舜賜姓董氏。裔孫辛有，辛有子孫分適晉，有董孤。裔孫翳，項羽封為翟王，都高奴，子孫遂居隴西。漢江都相仲舒少子之孫，自廣川徙隴西，裔孫徙河東。
董氏宰相一人。晉。
董氏表
賈氏出自姬姓。唐叔虞少子公明，康王封之於賈，為賈伯，河東臨汾有賈鄉，即其地也，為晉所滅，以國為氏。晉公族狐偃之子射姑為晉太師，食邑於賈，字季他，亦號賈季。漢有長沙王太傅誼，生璠，尚書中兵郎。生二子：嘉、惲。嘉，宜春太守，生敻，游擊將軍。五子：洪、潤、汭、湘、注。汭，輕騎將軍，生曄，下邳太守。二子：冰、淵。淵，遼東太守。三子：納、邠、丕。丕生沂，祕書監。二子：廷玉、秀玉。秀玉，武威太守，生衍，兗州刺史。生龔，輕騎將軍，徙居武威。二子：綵、詡。詡，魏太尉、肅侯，生璣，駙馬都尉、關內侯，又徙長樂。二子：通、延。通，侍中、車騎大將車。三子：仲安、仲謀、仲達。仲達，潁川太守。生疋，字彥度，輕車將軍、雍州刺史、酒泉郡公。二子：乂、康。康，祕書監。二子：鍇、鈞。鈞生弼，散騎侍郎。二子：躬之、匪之。躬之，宋太宰參軍。四子：希鏡、希遠、希逸、希叟。希鏡，南齊外兵郎，生梲，義興郡太守。生執，梁太府卿。二子：暹、肇。肇二子：寰、宏。宏，後梁中軍長史。生勰，北齊青兗等州刺史、河東公。二子：○、巘。巘，殿中監。三子：懿、愨、憲。憲避葛榮之難，避地浮陽。
賈氏宰相二人。耽、餗。
賈氏表
權氏出自子姓。商武丁之裔孫封於權，其地南郡當陽縣權城是也。楚武王滅權，遷於那處，其孫因以為氏。秦滅楚，遷大姓於隴西，因居天水。漢有左輔都尉忠，十四世孫翼，字子良，前秦右僕射、安丘敬公。生宣吉、宣褒。宣褒，後秦黃門侍郎，六世孫榮。
權氏宰相一人。德輿。
權氏表
皇甫氏出自子姓。宋戴公白生公子充石，字皇父。皇父生季子來，來生南雍○，以王父字為氏。○六世孫孟之，孟之生遇，避地奔魯。裔孫鸞，漢興，自魯徙茂陵，改「父」為「甫」。裔孫晉廣魏太守固，生柴，徙襄陽，後又徙壽春，裔孫珍義。
皇甫氏宰相一人。鎛。
皇甫氏表
程氏出自風姓。顓頊生稱，稱生老童。老童二子：重、黎。重為火正，司地，其後世為掌天地之官。裔孫封於程，是謂程伯，雒陽有上程聚，即其地也。至周宣王時，程伯休父失其官守，以諸侯入為王司馬，又有司馬氏。程氏世居長安。
思奉，利州刺史。 	子珪，左贊善大夫。 	獻可，太子左諭德。 	异字師舉，相憲宗。 	巽。
程氏宰相一人。异。
令狐氏出自姬姓。周文王子畢公高裔孫畢萬，為晉大夫，生芒季。芒季生武子魏犨。犨生顆，以獲秦將杜回功，別封令狐，生文子頡，因以為氏，世居太原。秦有太原守五馬亭侯範，十四世孫漢建威將軍邁，與翟義起兵討王莽，兵敗死之。三子：伯友、文公、稱，皆奔燉煌。伯友入龜茲，文公入疏勒，稱為故吏所匿，遂居效轂。稱六子：扶、堅、由、羨、瑾、猛。由字仲平，後漢伊吾都尉。六子：禹、霸、容、明、渙、淳。禹字巨先，博陵太守。四子：輝、洽、延、溥。溥字文悟，蒼梧太守。三子：璜、叡、瑒。
溥五世孫晉諫議大夫馨，馨孫亞，字就胤，前涼西海太守、安人亭侯。二子：粹、綏。亞孫敏，字永昌，前涼鳴沙令。四子：達、忠、襲、越。敏五世孫虯，字惠獻，後魏燉煌郡太守、鸇陰縣子。四子：元保、整、慶保、休。整，周御正中大夫、彭陽襄公，賜姓宇文氏，生熙。
令狐氏宰相二人。楚、綯。
令狐氏表
段氏出自姬姓。鄭武公子共叔段，其孫以王父字為氏。漢有北地都尉卬，世居武威。十四世孫後魏晉興太守紛。五世孫偃師，徙河南。
段氏宰相一人。文昌。
段氏表
元氏出自拓拔氏。黃帝生昌意，昌意少子悃，居北，十一世為鮮卑君長。平文皇帝鬱律二子：什翼犍、烏孤。什翼犍，昭成皇帝也，始號代王，至道武皇帝改號魏，至孝文帝更為元氏。什翼犍七子：一曰寔君，二曰翰，三曰閼婆，四曰壽鳩，五曰紇根，六曰力真，七曰窟咄。寔君生道武皇帝珪，珪生明元皇帝嗣，嗣生太武皇帝燾，燾生景穆皇帝晃。景穆諸子唯濬、新成、子推、天錫、雲、禎、胡兒、休八房子孫聞於唐。濬，文成皇帝也。文成諸子唯弘、長樂二房子孫聞於唐。弘，獻文皇帝也。獻文諸子唯宏、幹、羽、勰四房子孫聞於唐。宏，孝文帝也。七子：恂、恪、懷、愉、懌、悅。恪，宣武皇帝也。懷，廣平文穆王，生廣平文懿王悌，悌生侍中、驃騎大將軍、廣平王贊，贊生謙。
元氏宰相一人。稹。大曆宰相元載，本景氏，故不著。
元氏表
路氏出自姬姓。帝摯子玄元，堯封於中路，歷虞、夏稱侯，子孫以國為氏。漢符離侯博德始居平陽。裔孫嘉，字君賔，晉安東太守。孫藻，藻二子纂、建。
路氏宰相二人。巖、隋。
路氏表
舒氏出自偃姓。皐陶之後封於蓼，安豐蓼縣即其地也。春秋魯文公五年，為楚所滅，其後更復為楚屬國，亦名曰舒，又曰羣舒，又曰舒蓼，又曰舒庸，又曰舒鳩，一國而有五名。春秋魯襄二十五年，楚又滅之，子孫以國為氏，世居廬江。
恒，武昌軍將校。 	元輿，相文宗。
元肱字良哉。
元迥字子穎，山南東道從事。
元褒，司封員外郎。
舒氏宰相一人。元輿。
白氏出自姬姓。周太王五世孫虞仲封於虞，為晉所滅。虞之公族井伯奚媵伯姬於秦，受邑於百里，因號百里奚。奚生視，字孟明，古人皆先字後名，故稱為孟明視。孟明視二子：一曰西乞術，二曰白乞丙，其後以為氏。裔孫武安君起，賜死杜郵，始皇思其功，封其子仲於太原，故子孫世為太原人。二十三世孫後魏太原太守邕，邕五世孫建。
白氏宰相一人。敏中。
白氏表
夏侯氏出自姒姓。夏禹裔孫東樓公封為杞侯，至簡公為楚所滅，弟他奔魯，魯悼公以其夏禹之後，給以采地為侯，因以為氏焉。後去魯之沛，分沛為譙，遂為郡人。唐有駕部郎中審封。
審封。 	敏。
敬。
孜字好學，相宣宗、懿宗。 	潭字虛中，禮部侍郎。 	坦。 	映字光文。
澤字表中。
斐。
敖。 	藻字司文。
夏侯氏宰相一人。孜。
蔣氏出自姬姓。周公第三子伯齡封於蔣，其地光州仙居縣是也，宋改為樂安，蔣為強國所滅，子孫因以為氏。漢有蔣詡，十世孫休，自樂安徙義興陽羨縣。十一世孫元遜，陳左衛將軍。其族有太子洗馬、弘文館學士瓌，生將明。
將明，國子司業、集賢殿學士、副知院使。 	乂字德源，祕書監、義興懿公。 	　 	　 	　 	　 	　 	　 	　 	係，檢校左僕射、淮陽公。 	兆。 	承初字昌遠。
曙字耀之。 	延翰。
庸字臺臣。
伸字大直，相宣宗、懿宗。 	泳字越之。
偕，左補闕。
仙。
佶。 	琛字獻之。
蔣氏宰相一人。伸。
畢氏出自姬姓。周文王第十五子高，封於畢，以國為氏。後漢兗州別駕諶，世居東平。五世孫衆慶，宋本州大中正。五世孫憬。
憬，司衛少卿、許州刺史。 	構，戶部尚書、魏景公。 	抗，兵部員外郎、吳郡太守、江南採訪使。 	○，王屋尉。 	鎬。
○。
銶。
銳。
增。
栩，豐王府司馬。 	浚，汾州長史。 	勻，協律郎。 	諴字存之，相懿宗。 	紹顏，渭南尉、直史館。
知顏，千牛備身。
曜，侍御史。
畢氏宰相一人。諴。
曹姓出自顓頊。五世孫陸終第五子安，為曹姓，至曹挾，封之於邾，為楚所滅，復為曹姓。唐有河南曹氏。
周。 	景伯。 	確字剛中，相懿宗。 	希甫字嵩臣。
汾字道謙，戶部侍郎。 	希幹字荷臣。
曹氏宰相一人。確。
徐氏出自嬴姓。皐陶生伯益，伯益生若木，夏后氏封之於徐，其地下邳僮縣是也。至偃王三十二世為周所滅，復封其子宗為徐子。宗十一世孫章禹，為吳所滅，子孫以國為氏。章禹十三世孫詵，為秦莊襄王相。生仲，仲字景伯。生延，字方遠。延生由，字智卿。由生該，字昌言。該生光，字子暉，漢下邳太守。光生大司農靜，字君安。靜生益州刺史萬秋，字蘭卿。萬秋生左曹給事充，字彥通。充生諫議大夫安仁。二子：豐、霸。豐為北祖，霸為南祖。
徐氏宰相三人。商、彥若、世勣。
徐氏表
孔氏出自子姓。商帝乙長子微子啟封於宋，弟微仲衍曾孫湣公捷生弗父何，何生宋父周，周生世父勝，勝生正考父，父生嘉，字孔父。孔父生木金父，金父生睪夷父，以王父字為氏。生防叔，避華父督之難，奔魯，為大夫。生伯夏，夏生鄒大夫叔梁紇。紇二子：孟皮、仲尼。仲尼為魯司寇，攝相事。生鯉，字伯魚。伯魚生伋，字子思，為魯穆公師。生白，字子上，齊威王相。白生求，字子家。求生箕，字子京，魏相。箕生穿，字子高。穿生斌，字子慎，一名胤，魏文侯相文信君。三子：鮒、騰、樹。騰字子襄，漢孝惠博士、長沙太傅。生忠，字子貞，博士。忠二子：武、安國。武生延年，大將軍、太傅。延年生霸，字次孺，給事中、高密相、褒成烈君。四子：福、振、喜、光。福，關內侯。生房，房生均，字長平，尚書郎。生大司馬元成侯志，志生損。自均皆世襲褒成侯，及損，徙封褒亭侯。生曜，曜生完，無子，以弟子魏奉議郎羨為嗣。羨生晉太常卿、黃門侍郎震，震生嶷，嶷生豫章太守撫，撫生從事中郎懿。自羨以下襲奉聖侯。生宋崇聖侯鮮，鮮生後魏崇聖大夫乘，乘生祕書郎靈珍，靈珍生文泰。自靈珍以下襲崇聖侯。文泰生渠。
孔氏宰相一人。緯。
孔氏表
獨孤氏出自劉氏。後漢世祖生沛獻王輔，輔生釐王定，定生節王丐。丐二子：廣、廙。廙，洛陽令。生穆，穆生度遼將軍進伯，擊匈奴，兵敗被執，囚之孤山下。生尸利，單于以為谷蠡王，號獨孤部。尸利生烏利。二子：去卑、猛。猛生副論。副論生路孤，路孤生眷，眷生羅辰，從後魏孝文徙洛陽，為河南人，初以其部為氏，位定州刺史、永安公。生廷尉貞公萬齡。萬齡生稽，字延平，鎮東將軍、文公。稽生鎮東將軍歸，歸生冀。
獨孤氏宰相一人。損。
獨孤氏表
李氏三公七人，三師二人。柳城李氏有光弼；武威李氏有抱玉；高麗李氏有正已。又柳城李氏有寶臣；雞田李氏有光顏；范陽李氏有載義；代北李氏有克用。
李氏表
王氏三公二人，三師一人。營州王氏有思禮；河內王氏有智興；安東王氏有鎔。
王氏表
田氏出自媯姓。陳厲公子完，字敬仲，仕齊，初有采地，因號田氏。又云，「陳」「田」聲相近也。至田和篡齊為諸侯，九世至王建，為秦所滅。漢興，諸田徙陽陵，後徙北平。魏議郎田疇，字子泰。二十二世孫璟。
田氏三公一人。承嗣。
田氏表
烏氏出自姬姓。黃帝之後，少昊氏以烏鳥名官，以世功命氏。齊有烏之餘，裔孫世居北方，號烏洛侯，後徙張掖。
烏氏三公一人。重胤。
烏氏表
唐宰相三百六十九人，凡九十八族。再入五十七人：長孫无忌、楊師道、李勣、褚遂良、李義府、劉仁軌、騫味道、狄仁傑、姚璹、李元素、婁師德、陸元方、蘇味道、楊再思、杜景佺、宗楚客、魏元忠、張錫、唐休璟、韋嗣立、蘇瓌、蕭至忠、岑羲、宋璟、郭元振、竇懷貞、源乾曜、苗晉卿、李峴、杜鴻漸、李勉、鄭餘慶、武元衡、李吉甫、張弘靖、李逢吉、王涯、王播、牛僧孺、李宗閔、李德裕、崔鉉、杜悰、白敏中、劉瞻、盧攜、鄭從讜、裴澈、蕭遘、韋昭度、孔緯、徐彥若、李谿、王摶、陸扆、崔遠、裴樞。三入十二人：武承嗣、武攸寧、豆盧欽望、武三思、李嶠、李懷遠、崔湜、劉幽求、張說、張延賞、王鐸、鄭畋。四入三人：韋巨源、姚元之、韋安石。五入三人：蕭瑀、裴度、崔胤。三公三師七十一人：宗室親王二十人：秦王世民、齊王元吉、荊王元景、吳王恪、徐王元禮、韓王元嘉、霍王元軌、舒王元名、相王旦、宋王憲、申王撝、邠王守禮、忠王浚、薛王業、慶王琮、廣平郡王俶、福王綰、撫王紘、榮王○、建王震。
以宰相及前宰相遷者二十七人：裴寂、房玄齡、長孫无忌、李勣、武三思、楊國忠、杜佑、裴度、王涯、李德裕、李讓夷、杜悰、白敏中、令狐綯、夏侯孜、韋保衡、王鐸、鄭畋、鄭從讜、蕭遘、韋昭度、孔緯、杜讓能、徐彥若、崔胤、王摶、柳璨。以軍功進者二十人：李光弼、郭子儀、王思禮、僕固懷恩、李抱玉、田承嗣、李正已、朱泚、李寶臣、侯希逸、馬燧、李晟、李光顏、烏重胤、王智興、李載義、李克用、王建、韓建、朱全忠。以恩澤進者四人：武攸暨、李輔國、于頔、韓弘。皆通見宰相世系。別著田氏、烏氏二族。希逸，亡其世系。輔國，中官也；懷恩，叛臣也；朱泚、王建、韓建、朱全忠，唐之盜也，皆削而不著。
