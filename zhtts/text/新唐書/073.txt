△卷七十四　表第十四
宰相世系四
韋氏出自風姓。顓頊孫大彭為夏諸侯，少康之世，封其別孫元哲於豕韋，其地滑州韋城是也。豕韋、大彭迭為商伯，周○王時，始失國，徙居彭城，以國為氏。韋伯遐二十四世孫孟，為漢楚王傅，去位，徙居魯國鄒縣。孟四世孫賢，漢丞相、扶陽節侯，又徙京兆杜陵。生玄成，丞相。生寬。寬生育。育生浚，後漢尚書令。生豹，梓潼太守。生著，東海相。孫冑，魏詹事、安城侯。三子：潛、穆、愔。潛號「西眷」，穆號「東眷」。潛曾孫惠度，後魏中書侍郎。生千雄，略陽太守。生鄭子，字英，代郡守、兗州刺史。生瑱，字世珍，後周侍中、平齊惠公，號平齊公房。二子：峻、師。韋氏定著九房：一曰西眷，二曰東眷，三曰逍遙公房，四曰鄖公房，五曰南皮公房，六曰駙馬房，七曰龍門公房，八曰小逍遙公房，九曰京兆韋氏。宰相十四人。平齊公房有保衡、弘敏；東眷有方質；逍遙公房有貫之、處厚、待價；鄖公房有巨源；南皮公房有見素；駙馬房有溫；龍門公房有執誼；襄陽有思謙、嗣立；京兆有貽範、昭度。
韋氏表
郭氏出自姬姓。周武王封文王弟虢叔於西虢，封虢仲於東虢。西虢地在虞、鄭之間，平王東遷，奪虢叔之地與鄭武公，楚莊王起陸渾之師伐周，責王滅虢，於是平王求虢叔裔孫序，封於陽曲，號曰郭公。「虢」謂之「郭」，聲之轉也，因以為氏。後漢末，大司農郭全代居陽曲，生蘊。蘊生準、配、鎮。鎮，謁者僕射、昌平侯。裔孫徙潁川。
郭氏宰相四人。待舉、子儀、元振、正一。
郭氏表
武氏出自姬姓。周平王少子生而有文在手曰「武」，遂以為氏。漢有武臣，為趙王。梁鄒孝侯臣，生德。德生東武亭侯最。最生敬襄侯嬰。嬰生中涓、濟陰侯山附，後以酎金國除。山附生陳留太守、內黃侯都。都生汝南太守宣，字文達。宣二子：尚、浮。浮字元海，司徒、左長史。生臨漳令靜，字伯濟。靜生烈，字文照。烈生光祿勳篤，字猗伯。篤生太常、中壘校尉悌，字周篤。悌生九江太守、臨潁侯端。端生魏侍中、南昌侯周，周三子：陔、韶、茂。陔字元夏，晉左僕射、薛定侯。陔生太山太守、嗣薛侯越。越生威遠將軍、嗣薛侯鋪。鋪生太子洗馬嘏。嘏生洛州長史、歸義侯念。念生平北將軍、五兵尚書晉陽公洽，別封大陵縣，賜田五十頃，因居之。生祭酒神龜。龜生本州大中正、司徒越王長史、襲壽陽公克已。已生北齊鎮遠將軍、襲壽陽公居常。常生後周永昌王諮議參軍儉。生華。
武氏宰相五人。攸暨、攸寧、元衡、三思、承嗣。
武氏表
騫氏出自孔子弟子閔損，字子騫，其孫文，以王父字命氏。後漢質帝時有騫宏，字弘伯，避地允吾，為金城別駕，封金城侯，子孫因家焉。裔孫彄，晉將軍、平陽郡太守。二子：白、昊。白四世孫敬，字宗之，後魏奉朝請、金城郡守、尚書庫部郎中、征南將軍、金城侯、散騎常侍、和州刺史。一子成，裔孫行本，唐靈州都督長史。彄五世孫威。
威，後魏鄯州刺史、隰成公。 	　 	　 	直，華州長史。 	味道，相武后。 	慎金。
辭玉。
公胤。
騫氏宰相一人。味道。
沈氏出自姬姓。周文王第十子聃叔季，字子揖，食采於沈，汝南平輿沈亭，即其地也，春秋魯成公八年為晉所滅。沈子生逞，字循之，奔楚，遂為沈氏。生嘉，嘉字惟良，二子：尹丙、尹戊。尹戊字仲達，奔楚隱於零山，為楚左司馬。生諸梁，諸梁字子高，亦為左司馬，食采於葉，號葉公。二子：尹射、尹文。尹射字脩文，為楚令尹，旬日亡去，隱於華山。二子：尹朱、尹赤。尹赤字明禋，生郢。郢字文明，召為丞相，不就，生平。平字俊之，封竹邑侯，生遂。遂字佐時，秦博士。生倧，字文甫，左庶長、竹邑侯，生遵。遵字伯吾，漢齊王太傅、敷德侯，徙居九江壽春。二子：盛、達。達字伯弘，驃騎將軍。生乾，字仲元，尚書令。生泓，泓字元良，南陽太守、彭城侯。生勗，勗字子衡，揚武校尉、鎮軍將軍。三子：嵩、奮、奉。奮字仲異，御史中丞。生格，格字仲悌，將作大匠。生謙，謙字文恭，御史中丞。生靖，靖字文光，濟陰太守，避王莽之難，隱居桐柏山。三子：勳、戎、臺。戎字威卿，後漢先祿勳，以九江從事降劇賊尹良，封為海昏侯，辭不就，徙居會稽之烏程。靈帝分烏程為永安縣，孫皓分吳郡為吳興郡，晉改永安為武康，即為郡人。戎生四子：酆、懿、齊、恭。酆字聖通，零陵太守。四子：滸、仲、高、景。景，河間相，生彥。彥裔孫君諒。
君諒，相武后。 	　 	　 	超。 	崧字文甫。
沈氏宰相一人。君諒。
蘇氏出自己姓。顓頊裔孫吳回為重黎，生陸終。生樊，封於昆吾。昆吾之子封於蘇，其地鄴西蘇城是也。蘇忿生為周司寇，世居河內，後徙武功杜陵，至漢代郡太守建，徙扶風平陵，封平陵侯。三子：嘉、武、賢。嘉，奉車都尉。六世孫南陽太守、中陵鄉侯純，字桓公。生章，字孺文，并州刺史。五世孫魏東平相、都亭剛侯則，字文師。四子：恬、愉、遁、援。愉字休豫，晉太常光祿大夫、尚書。七世孫彤。二子：雅、振。
蘇氏宰相五人。良嗣、瓌、頲、味道、檢。
蘇氏表
范氏出自祁姓，帝堯裔孫劉累之後。在周為唐杜氏，周宣王滅杜，杜伯之子隰叔奔晉為士師，曾孫士會，食采於范，其地濮州范縣也，子孫遂為范氏。至後漢博士滂，世居河內。唐有履冰。
履冰，相武后。 	冬芬，宣州刺史。 	　 	　 	　 	　 	　 	　 	　 	　 	　 	履冰裔孫隋，麗水丞。
范氏宰相一人。履冰。
邢氏出自姬姓。周公第四子封於邢，後為衛所滅，子孫以國為氏。世居滁州全椒。唐有內史文偉，相武后。
邢氏宰相一人。文偉。
傅氏出自姬姓。黃帝裔孫大由封於傅邑，因以為氏。商時虞、虢之界，有傅氏居於巖傍，號為傅巖。盤庚得說於此，命以為相。裔孫漢義陽侯介子始居北地。曾孫長復，封義陽侯。生章，章生叡，叡生後漢弘農太守允，字固。二子：嘏、松。嘏字蘭石，魏尚書僕射、陽都元侯。十一世孫弈，唐中散大夫、太史令、泥陽縣男。北齊有行臺僕射傅伏武，孫文傑，唐杞王府典軍。清河傅氏出自後漢漢陽太守壯節侯燮，字南容。生幹，字彥林，魏扶風太守。生晉司隸校尉、鶉觚剛侯玄，字休弈，生司隸校尉、貞侯咸，子孫自北地徙清河。裔孫仕後魏為南陽太守，生交益。
交益，殿中侍御史。 	元淑，地官侍郎、冬官尚書。 	伯玉。
黃中，司勳郎中。
依仁。 	延嗣，侍御史。
遊藝，相武后。
傅氏宰相一人。遊藝。
史氏出自周太史佚之後，子孫以官為氏。漢有魯國史恭。三子：高、曾、玄。高，大司馬、樂陵安侯。二子：術、丹。丹，左將軍、武陽傾侯。孫均，均子崇，自杜陵受封溧陽侯，遂為郡人。崇裔孫宋樂鄉令瓌。
瓖。 	　 	　 	　 	　 	　 	　 	　 	務滋，相武后。 	惟肖，清河令。
翽，御史大夫。
史氏宰相一人。務滋。
宗氏出自子姓。宋襄公母弟敖仕晉，孫伯宗為三卿所殺，子州犁奔楚，食采於鍾離。州犁少子連，家於南陽，以王父字為氏，世居河東。
明，隋司隸刺史。 	岌，魏王府記室、巴西主簿。 	秦客，相武后。
楚客字叔敖，相武后、中宗。
晉卿，司農卿。
鄭卿。
宗氏宰相二人。秦客、楚客。
格氏出自允格之後。漢有御史班，裔孫顯。
顯，後魏青州刺史。 	　 	　 	德仁，隋剡丞。
處仁。 	希玄，洛州司法參軍。
輔元，相武后。 	遵，殿中侍御史。
逵。
格氏宰相一人。輔元。
歐陽氏出自姒姓。夏少康庶子封於會稽，至越王無彊為楚所滅，無彊子蹄更封於烏程歐餘山之陽，為歐陽亭侯，遂以為氏。後有為涿郡太守，子孫或居渤海。晉頓丘太守建為趙王所殺，兄子質，字純之，居長沙臨湘。七世族孫景達，字敬遠，齊本州治中。生荔浦令僧寶，字士章。僧寶生梁陽山穆公頠，字靖世。頠二子：紇、約。
歐陽氏宰相一人。通。
歐陽氏表
狄氏出自姬姓。周成王母弟孝伯封於狄城，因以為氏。孔子弟子狄黑裔孫漢博士山，世居天水。後秦樂平侯伯支裔孫恭，居太原，生湛，東魏帳內正都督、臨邑子。孫孝緒。
狄氏宰相一人。仁傑。
狄氏表
袁氏出自媯姓。陳胡公滿生申公犀侯，犀侯生靖伯庚，庚生季子惛，惛生仲牛甫，甫生聖伯順，順生伯他父，他父生戴伯，戴伯生鄭叔，鄭叔生仲爾金父，金父生莊伯，莊伯生諸，字伯爰，孫宣仲濤塗，賜邑陽夏，以王父字為氏。宣仲生選，選生聲子突，突生惠子雅，雅生頗，奔鄭。秦末，裔孫告辟難居於河、洛之間，少子政，以袁為氏。九世孫袁生生玄。孫幹，封貴鄉侯，復居陳郡陽夏。八世孫良，二子：昌、璋。昌，成武令，生漢司徒安，字邵公。三子：賞、京、敞。京，蜀郡太守，二子：彭、湯。湯字仲河，太尉、安國康侯。三子：成、逢、隗。成，左中郎，生紹，紹中子熙，其後世居樂陵東光。熙裔孫令喜。
袁氏宰相三人。恕己、滋、智弘。
袁氏表
姚姓，虞舜生於姚墟，因以為姓。陳胡公裔孫敬仲仕齊為田氏，其後居魯，至田豐，王莽封為代睦侯，以奉舜後。子恢避莽亂，過江居吳郡，改姓為媯。五世孫敷，復改姓姚，居吳興武康。敷生信，吳選曹尚書。八世孫僧垣，隋開府儀同三司、北隆公。二子：察、最。
姚氏宰相二人。○、元之。
姚氏表
婁氏出自姒姓。夏少康裔孫東樓公封於杞，為楚所滅，子孫食邑於婁，因以為氏，城陽諸縣有婁鄉是也。
師德，相武后。 	思潁，介休令。 	志學，千乘令。
圖南。
婁氏宰相一人。師德。
豆盧氏本姓慕容氏。燕主廆弟西平王運生尚書令臨澤敬侯制，制生右衛將軍北地愍王精
，降後魏，北人謂歸義為「豆盧」，因賜以為氏，居昌黎棘城。二子：醜、勝。
豆盧氏宰相一人。欽望。
豆盧氏表
周氏出自姬姓。黃帝裔孫后稷，后稷封於邰，其地扶風斄鄉是也。后稷子不窋失其官，竄於西戎，曾孫慶節，立國於豳，其地新平漆縣東北有豳亭是也。七世孫古公亶父，為狄所逼，徙居岐下之周原，改國號曰周，其地扶風美陽南是也。武王克商，十一世平王遷都王城，河南縣是也。平王少子烈，食采汝墳。烈生懋，懋生文，文生昇，昇生興，興生晏，晏生安，安生弘，弘生明，明生隱，隱生壽，壽生容，容生休，休生雄，雄生暉，暉生寬，寬生員，員生成，成生邕。秦滅周，并其地，遂為汝南著姓。生秀，秀生仁，字季房。漢興，續周之嗣，復封為汝墳侯，賜號正公。以汝墳下濕，徙於安成。十子，長曰球，執金吾，生平陵令應。應生郎中、孝廉道，道生五官中郎約，約生決曹掾燕，燕裔孫表。
周氏宰相二人。允元、墀。
周氏表
吉氏出自姞姓。黃帝裔孫伯儵封於南燕，賜姓曰姞，其地東郡燕縣是也，後改為吉。
哲，易州刺史。 	頊，相武后。 	渾，司勳郎中。
琚，鄠令。 	溫，武、禮二部侍郎。
顧氏出自己姓。顧伯，夏商侯國也，子孫以國為氏，初居會稽。吳丞相雍孫榮，晉司空。雍弟徽，侍中，又居鹽官。徽十世孫越，陳黃門侍郎，孫胤。
胤，著作郎、餘杭公。 	琮，相武后。 	潤，祕書郎。
浚，齊安太守。
顧氏宰相一人。琮。
朱氏出自曹姓。顓頊之後有六終，彥六子，其第五子曰安。周武王克商，封安苗裔俠於邾，附庸於魯，其地魯國鄒縣是也。自安至儀父十二世，始見春秋。齊桓行霸，儀父附從，進爵稱子，桓公以下，春秋後八世而為楚所滅，故子孫去「邑」為朱氏，世居沛國相縣。前漢大司馬長史詡生浮，字公叔，大司馬、大司空、新息侯。生下邳太守永，永九世孫吏部尚書尚，尚生質，司徒。質二子：禹、卓。禹，司隸校尉、青州刺史，坐黨錮誅，子孫避難丹楊，丹楊朱氏之祖也。卓生扶風太守翻，翻生上洛太守越，越字元勝。越八世孫丞相行參軍詢。二子濟，濟生沖，沖生威則，散騎常侍、給事中。生騰，字龍懷，陳郡太守。三子：憲、斌、綽。綽字祖明，西陽太守。二子：齡石、超石。騰裔孫建，後周太子洗馬。生僧寧，隋睢陽太守。生操。
朱氏宰相一人。敬則。
朱氏表
唐氏出自祁姓。帝堯初封唐侯，其地中山唐縣是也。舜封堯子丹朱為唐侯，至夏時，丹
朱裔孫劉累遷於魯縣，累孫猶守故地，至商，更號豕韋氏，周復改為唐公。成王滅唐，
以封弟叔虞，其後更封劉累裔孫在魯縣者為唐侯，以奉堯嗣，其地唐州方城是也。魯定
公五年，楚滅唐，子孫以國為氏，分仕晉、楚。有唐雎，為魏大夫。孫厲，居沛國，漢
封斥丘懿侯。生朝，朝生賢，賢生遵，遵生蒙，中郎將。生臨邛令都，都生倫，倫生林
。林，尚書令，王莽封建德侯。生蔚，國除，徙居潁川。生武威長惠，惠生侍御史賁，
賁生大司空珍，珍生會稽太守瑁，瑁生翔，為丹楊太守，因家焉。二子：固、滂。固，
吳尚書僕射。生別部司馬瓊，瓊生宣，宣生晉鎮西校尉上庸襄侯彬，字儒宗。二子：熙
、極。熙，太常丞，娶涼州刺史張軌女，永嘉末，遂居涼州。生輝，字子產，仕前涼陵
江將軍，徙居晉昌。七子：伯廉、威、季賢、幼賢、孝、達、季禮。威為永世令，生弘
。三子：瑤、偕、諮，號「三祖」。
唐氏宰相一人。休璟。
唐氏表
