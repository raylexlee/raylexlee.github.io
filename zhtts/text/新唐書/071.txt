△卷七十二　表第十二
宰相世系二
長孫氏出自拓拔鬱律。生二子：長曰沙莫雄，次曰什翼犍。什翼犍即後魏道武皇帝祖也。後魏法，七分其國人，以兄弟分統之。沙莫雄為南部大人，後改名仁，號為拓拔氏。生嵩，太尉、柱國大將軍、北平宣王。道武以嵩宗室之長，改為長孫氏。至孝文，以獻帝長兄為紇骨氏，次兄普氏為周氏，又次兄為達奚氏，又次兄為伊婁氏，改為婁氏，又次兄敦丘氏為丘氏，次兄俟氏為万俟氏，叔公之後乙旃氏為叔孫氏，疏屬車焜氏改為車氏，是為十姓。太和中，詔自代北而徙者皆為河南洛陽人。嵩三子：泰、同、敦。泰，征南將軍、都督中外諸軍事。生黃門侍郎、大將軍延年。延年生陝州刺史、鄫國公儉，儉生相州刺史、昌寧公平。二子：道生、道開。道生，太尉、上黨靖王。三子：旃、太一、德一。旃，司空、上黨康王，生觀。觀，司徒、上黨定王，生稚、澄。稚字幼卿，西魏尚書令、太師、上黨文宣王。二子：子裕、子彥。子裕，右武衛將軍、平原公。二子：紹遠、兕。
長孫氏宰相一人。无忌。
長孫氏表
杜氏出自祁姓，帝堯裔孫劉累之後。在周為唐杜氏，成王滅唐，以封弟叔虞，改封唐氏子孫於杜城，京兆杜陵縣是也。杜伯入為宣王大夫，無罪被殺，子孫分適諸侯之國，居杜城者為杜氏。在魯有杜洩，避季平子之難，奔於楚，生大夫綽。綽生段，段生赫，赫為秦大將軍，食采於南陽衍邑，世稱為「杜衍」。赫少子秉，上黨太守，生南陽太守札。札生周，御史大夫，以豪族徙茂陵。三子：延壽、延考、延年。延年字幼公，御史大夫、建平敬侯。六子：緩、繼、他、紹、緒、熊。熊字少卿，荊州刺史，生後漢諫議大夫穰，字子饒。二子：敦、篤。敦字仲信，西河太守，生邦，字召伯，中散大夫。三子：賔、宏、繁。賔字叔達，舉有道不就。二子：翕、崇。崇字伯括，司空掾，生畿。畿字伯侯，魏河東太守、豐樂戴侯。三子：恕、理、寬。恕字伯務，弘農太守、幽州刺史。生預，字元凱，晉荊州刺史、征南大將軍、當陽侯。四子：錫、躋、耽、尹。錫字世嘏，為尚書左丞。曾孫悊。二子：楚、秀。秀二子：果、皎。皎生徽，徽字曄，隋懷州長史、豐鄉侯。生吒、淹。
杜氏宰相十一人。如晦、淹、元穎、審權、讓能、黃裳、佑、悰、正倫、鴻漸、暹。
杜氏表
隴西李氏
李氏武陽房出自興聖皇帝第七子豫，其後為武陽房。武陽房表姑臧大房出自興聖皇帝第八子翻，字士舉，東晉祁連、酒泉、晉昌太守。三子：寶、懷達、抗。抗，東萊太守。生思穆，字叔仁，後魏營州刺史、樂平宣惠伯。生獎，字道休，北齊魏尹、廣平侯。生瓌，黃門郎。生斌，散騎侍郎，襲樂平伯。寶七子：承、茂、輔、佐、公業、沖、仁宗。
承號姑臧房。
姑臧房表
丹楊房：晉東莞太守雍長子曰倫，五世孫文度，西涼安定太守，與族人寶入後魏，因居京兆山北。
丹楊房表
隴西李氏定著四房：其一曰武陽，二曰姑臧，三曰燉煌，四曰丹楊。宰相十人。武陽房有迥秀；姑臧大房有義琰、蔚、揆、逢吉；丹楊房有靖、昭德；又有道廣、元紘、晟。趙郡李氏，出自秦司徒曇次子璣，字伯衡，秦太傅。三子：雲、牧、齊。牧為趙相，封武安君，始居趙郡。趙納頓弱之間，殺牧。齊為中山相，亦家焉，即中山始祖也。牧三子：汨、弘、鮮。汨，秦中大夫、詹事，生諒、左車、仲車。左車，趙廣武君，生常伯、遐。遐字伯友，漢涿郡守，生岳、德、文、班。岳字長卿，諫議大夫，生秉、義。秉字世範，潁川太守，因徙家焉。生翼、協、敏。敏，五大夫將軍，生謨、道、朗。謨字道謀，臨淮太守，生哆、華、旭。哆字子讓，上黨太守，生護、元。護字鴻默，酒泉太守，生武、昭、奮。武字昭先，東郡太守、太常卿，生讚、脩、奕、就。脩字伯游，後漢太尉，生諒、叔、訓、季。諒字世益，趙國相。生膺，字元禮，河南尹。生瓌、瓚，瑾。瑾字叔瑜，東平相，避難復居趙，生志、恢、宣。恢字叔興，生定、臺、獎、碩。定字文義，魏水衡都尉、漁陽太守，生伯括、機、叔括、季括。機字仲括，太學博士、臨江樂安二郡太守，生羣、瓌、密、楷、越。楷字雄方，晉司農丞、治書侍御史，避趙王倫之難，徙居常山。五子：輯、晃、芬、勁、叡。叡子勗，兄弟居巷東；勁子盛，兄弟居巷西。故叡為東祖，芬與弟勁共稱西祖，輯與弟晃共稱南祖。自楷徙居平棘南，通號平棘李氏。輯字護宗，高密太守，子慎敦，居柏仁，子孫甚微，與晃南徙故壘，故輯、晃皆稱南祖。晃字仲黃，鎮南府長史。生羲，字敬仲，燕司空長史。生吉，字彥同，東宮舍人。生聦，字小時，尚書郎。二子真、融。
南祖表
東祖叡，字幼黃，高平太守、江陵寧公。生勗，字景賢，頓丘太守、大中正。生頤，字彥祖，高陽太守、武安公。四子：勰、系、奉、曾。
東祖表
西祖勁字少黃，晉治書侍御史。二子：盛、隆。
西祖表
遼東李氏：璣少子齊，趙相，初居中山，十三世孫寶，字君長，後漢玄菟都尉，徙襄平。生雄，車騎長史。生亮，字威明，原武令。生敏，河內太守。生信。生胤，字宣伯，晉司徒、廣陸成侯。生固，字萬基，散騎郎。生志，字彥道，陽平太守、嗣廣陸侯。弟沉，沉孫根。
遼東李氏表
江夏李氏：漢酒泉太守護次子昭，昭少子就，後漢會稽太守、高陽侯，徙居江夏平春。六世孫式，字景則，東晉侍中。生嶷。嶷生尚，字茂仲。生矩，字茂約，江州刺史。生充，字弘度，中書侍郎。生顒，郡舉孝廉，七世孫元哲。
江夏李氏表
漢中李氏：漢東郡太守、太常卿武孫頡，後漢博士，始居漢中南鄭。生郃，字孟節，司徒。生固，字子堅，太尉。生三子：基字憲公，茲字季公，燮字德公，安平相。十二世孫德林。
漢中李氏表
趙郡李氏定著六房：其一曰南祖，二曰東祖，三曰西祖，四曰遼東，五曰江夏，六曰漢中。宰相十七人。南祖有游道、藩、固言、日知、敬玄、紳、元素；東祖有絳、嶠、玨；西祖有懷遠、吉甫、德裕；遼東有泌；江夏有鄘、磎；漢中有安期。王氏出自姬姓。周靈王太子晉以直諫廢為庶人，其子宗敬為司徒，時人號曰「王家」，因以為氏。八世孫錯，為魏將軍。生賁，為中大夫。賁生渝，為上將軍。渝生息，為司寇。息生恢，封伊陽君。生元，元生頤，皆以中大夫召，不就。生翦，秦大將軍。生賁，字典，武陵侯。生離，字明，武城侯。二子：元、威。元避秦亂，遷於琅邪，後徙臨沂。四世孫吉，字子陽，漢諫大夫，始家皐虞，後徙臨沂都鄉南仁里。生駿，字偉山，御史大夫。二子：崇、游。崇字德禮，大司空、扶平侯。生遵，字伯業，後漢中大夫、義鄉侯。生二子：時、音。音字少玄，大將軍掾。四子：誼、叡、典、融。融字巨偉。二子：祥、覽。覽字玄通，晉宗正卿、即丘貞子。六子：栽、基、會、正、彥、琛。栽字士初，撫軍長史，襲即丘子。三子：導、穎、敞。導字茂弘，丞相始興文獻公。六子：悅、恬、劭、洽、協、薈。洽字敬和，散騎侍郎。二子：珣、玟。珣字元琳，尚書令、前將軍，諡曰獻穆。五子：弘、虞、柳、孺、曇首。曇首，宋侍中、太子詹事、豫寧文侯。二子：僧綽、僧虔。僧綽，中書侍郎，襲豫寧愍侯。生儉，字仲寶，齊侍中、尚書令、南昌文憲公。生騫，字思寂，梁給事中、南昌安侯。生規，字威明，左戶尚書、
南昌章侯。生褒，褒字子淵，後周光祿大夫、石泉康侯。生鼒，字玉鉉，隋安都通守、石泉明威侯。子弘讓、弘直。
王氏定著三房：一曰琅邪王氏，二曰太原王氏，三曰京兆王氏。宰相十三人。琅邪有方慶、璵、搏、璿；太原有溥、縉、珪、涯、晙、播、鐸；京兆有徽、德真。
王氏表
魏氏出自姬姓。周文王第十五子畢公高受封於畢，其後國絕，裔孫萬為晉獻公大夫，封於魏，河中河西縣是也，因為魏氏。萬生芒、季。季生武子犨。犨生悼子。悼子生昭子絳。絳生嬴。嬴生獻子舒。舒生襄子曼多。曼多生文子須。須生桓子。桓子孫文侯都。都生武侯擊。擊生惠王罃。罃生襄王嗣。嗣生哀王。哀王生昭王。昭王生公子无忌。孫無知，漢高梁侯。生均。均生恢。恢二子：伯倫、彥。彥字叔綸，張掖太守。生歆，字子胡，鉅鹿太守，初居下曲陽。二子：愉、悅。愉字彥長，侍中。生宙，字惠開，平原郡守。生紹。曾孫宣，北海公。孫紞。二子：儔、植。儔為東祖，植為西祖。儔孫藪。三子：儵、意、暨。意裔孫士廓。
魏氏宰相六人。玄同、徵、謨、元忠、知古、扶。
魏氏表
溫氏出自姬姓。唐叔虞之後，以公族封於河內溫，因以命氏。又郤至食采於溫，亦號溫季。漢有溫疥，封栒侯，諡曰順。生仁，仁子何，始居太原祁縣。何六代孫序，字次房，後漢護羌校尉。二子：壽、益。壽，鄒平侯相。益字伯起，兗州刺史。生恕，孫恢，魏揚州刺史。生濟南太守恭。恭二子：羨、憺。憺、晉河東太守。生嶠，字太真，江州刺史、始安忠武公。從子楷，隨桓謐奔於後魏。兄孫奇，馮翊太守。曾孫裕，太中大夫，生君攸。
溫氏宰相一人。彥博。
溫氏表
戴氏出自子姓，宋戴公之孫，以祖父諡為氏。至漢信都太傅戴德，世居魏郡斥丘。裔孫 景珍。景珍，後魏司州從事。冑字玄胤，相太宗。仲孫。至德，相高宗。良紹。
戴氏宰相二人。冑、至德。
侯氏出自姒姓。夏后氏之裔封於侯，子孫因以為氏。一云本出姬姓，晉侯緡為曲沃武公 所滅，子孫適於他國，以侯為氏。鄭有侯宣多，生晉。漢末徙上谷，裔孫恕為北地太守 ，因家於北地三水。四世孫植，從魏孝武西遷，賜姓侯伏氏，又賜姓賀吐氏，其後復舊 。
植字仁幹，周驃騎大將軍、肥城節公。君集，相太宗。侯氏宰相一人。君集。
岑氏出自姬姓。周文王異母弟耀子渠，武王封為岑子，其地梁國北岑亭是也。子孫因以為氏，世居南陽棘陽。後漢有征南大將軍、舞陽壯侯岑彭，字君然。生屯騎校尉、細陽侯遵。遵曾孫像，南郡太守。生晊，字公孝，黨錮難起，逃於江夏山中，徙居吳郡。生亮伯，亮伯生軻，吳會稽鄱陽太守。六子：寵、昏、安、頌、廣、晏。後徙鹽官。十世孫善方。
岑氏宰相三人。文本、羲、長倩。
岑氏表
張氏出自姬姓。黃帝子少昊青陽氏第五子揮為弓正，始制弓矢，子孫賜姓張氏。周宣王時有卿士張仲，其後裔事晉為大夫。張侯生老，老生趯，趯生骼。至三卿分晉，張氏仕韓。韓相張開地，生平，凡相五君。平生良，字子房，漢留文成侯。良生不疑。不疑生典。典生默。默生大司馬金。金生陽陵公乘千秋，字萬雅。千秋生嵩。嵩五子：壯、瓚、彭、睦、述。壯生胤。胤生皓，字叔明，後漢司空，世居武陽犍為。皓生宇，北平、范陽太守，避地居方城。宇孫肥如侯孟成。孟成生平，魏漁陽郡守。平生華，字茂先，晉司空、壯武公。二子：禕、韙。禕字彥仲，散騎侍郎。生輿，字公安，太子捨人，襲壯武公。生次惠，宋濮陽太守。二子：穆之，安之。安之之族，徙居襄陽。
張氏宰相十七人。柬之、說、嘉貞、延賞、弘靖、九齡、仁願、鎰、錫、文瓘、光輔、文蔚、濬、行成、大安、鎬、亮。
張氏表
馬氏出自嬴姓，伯益之後。趙王子趙奢為惠文王將，封馬服君，生牧，亦為趙將，子孫因以為氏，世居邯鄲。秦滅趙，牧子興徙咸陽，秦封武安侯。三子：珪、琛、嵩。嵩生述，字貞惠，漢太子大夫、平通侯。生權，為寧東將軍。三子：何羅、通、倫。通字達，黃門郎、侍中、重合侯，坐何羅反，徙扶風茂陵成懽里。生賔，議郎、繡衣使者。三子：慶、昌、襄。昌生仲，玄武司馬。四子：況、余、員、援。余字聖卿，中壘校尉、揚州牧。二子：嚴、敷。嚴字威卿，後漢將作大匠。七子：固、伉、歆、鱄、融、留、
續。歆十一世孫默，十二世孫岫。
馬氏宰相三人。燧、植、周。
馬氏表
褚氏出自子姓。宋共公子段，字子石，食采於褚，其德可師，號曰「褚師」，生公孫肥，子孫因為褚氏。漢梁相褚大，元、成間有褚先生少孫，裔孫重，始居河南陽翟。裔孫招，安東將軍、揚州都督、關內侯。孫○，字武良，晉安東將軍，始徙丹楊。五子：頠、說、洽、裕、祥。洽，武昌太守。生征討大都督、都鄉元穆侯裒，字季野。二字：歆、熙。歆字幼安，祕書監。生爽，字義弘，會稽王諮議參軍。爽五子：秀之、粹之、陟之、裕之、淡之。秀之字長倩，宋太常。四子：○之、湛之、貞之、法顯。
褚氏宰相一人。遂良。
褚氏表
崔氏出自姜姓。齊丁公伋嫡子季子讓國叔乙，食采於崔，遂為崔氏。濟南東朝陽縣西北有崔氏城是也。季子生穆伯。穆伯生沃。沃生野。八世孫夭生杼，為齊正卿。生子成、子明、子彊，皆為慶封所殺。子明奔魯，生良，十五世孫意如，為秦大夫，封東萊侯。二子：業、仲牟。業字伯基，漢東萊侯，居清河東武城。生太常信侯昱。昱生襄國太守穆侯紹。紹生光祿勳嗣侯雅。雅生揚州刺史忠。忠生散騎常侍泰。泰字世榮，始居歈縣
。二子：恪、景。恪，丞相司直，生郡功曹殷。七子：雙、邯、宇、金、虎、蕃、固。雙為東祖，邯為西祖，宇為南祖，亦號中祖。宇四世孫林，字德儒，魏司空、安陽孝侯。曾孫悅，前趙司徒、左長史、關內侯。三子：渾、潛、湛。湛生顗，後魏平東府諮議參軍。生蔚，自宋奔後魏，居滎陽，號鄭州崔氏。崔氏定著十房：一曰鄭州，二曰鄢陵，三曰南祖，四曰清河大房，五曰清河小房，六曰清河青州房，七曰博陵安平房，八曰博陵大房，九曰博陵第二房，十曰博陵第三房。宰相二十三人。鄭州崔氏有元綜；鄢陵有知溫；南祖有昭緯、慎由、胤、○、神基；清河大房有龜從，小房有彥昭、羣、鄲；青州房有圓；安平房有仁師、湜；博陵大房有玄暐、損、鉉、元式，第二房有珙、遠、祐甫、植，第三房有日用。
崔氏表
于氏出自姬姓。周武王第二子邘叔，子孫以國為氏，其後去「邑」為于氏。其後自東海郯縣隨拓拔鄰徙代，改為万紐于氏。後魏孝文時復為于氏。外都大官新安公栗磾生侍中、尚書令洛拔。洛拔六子：烈、敦、果、勁、洎、天恩。天恩，內行長、遼西太守，生太中大夫仁。仁生高平郡都將子安。子安生隴西郡守建平郡公子提。子提生謹，字思敬，從西魏孝武帝入關，遂為京兆長安人，仕後周，太師、燕文公。九子：寔、翼、義智、紹、弼、簡、禮、廣。
于氏宰相三人。○、志寧、琮。
于氏表
