△卷第八十
晉紀二（起昭陽大荒落（癸巳），盡屠維大淵獻（己亥），凡七年。〕
世祖武皇帝上之下
泰始九年（癸巳、二七三）
①春，正月，辛酉，密陵元侯鄭袤卒。〔考異曰：按本傳：「袤為司空，固辭。久之，見許，以侯就第，拜儀同三司。」而帝紀雲「司空鄭袤薨」，誤也。〕
②二月，癸巳，樂陵武公石苞卒。
③三月，立皇子祗為東海王。
吳以陸抗為大司馬、荊州牧。
⑤夏，四月，戊辰朔，日有食之。
⑥初，鄧艾之死，〔事見七十八卷魏元帝鹹熙元年。〕人皆冤之，而朝廷無為之辨者。〔為，於偽翻。〕及帝即位，議郎敦煌段灼上疏曰：〔敦，徒門翻。〕「鄧艾心懷至忠而荷反逆之名，〔荷，下可翻。〕平定巴、蜀而受三族之誅；艾性剛急，矜功伐善，不能協同朋類，故莫肯理之。臣竊以為艾本屯田掌犢人，〔鄧艾本義陽棘陽人，魏太祖破荊州，徙汝南，為農民養犢。〕寵位已極，功名已成，七十老公，復何所求。〔復，扶又翻。〕正以劉禪初降，〔降，戶江翻。〕遠郡未附，矯令承製，權安社稷。鍾會有悖逆之心，〔悖，蒲內翻，又蒲沒翻。〕畏艾威名，因其疑似，搆成其事。艾被詔書，即遣強兵，束身就縛，不敢頊望，〔被，皮義翻。〕誠知奉見先帝，必無當死之理也。會受誅之後，艾官屬將吏，愚戇相聚，自共追艾，破壞檻車，解其囚執；〔戇，直降翻。壞，音怪。〕艾在困地，狼狽失據，〔狼前則跋其胡，退月釗疐其尾。狽狼屬也。生子或久一足，二足相附而後能行，離則顛蹶。故猝遽謂之狼狽。狽，博蓋翻。〕未嘗與腹心之人有平素之謀，獨受腹背之誅，〔腹在前，背在後，謂前後皆不免於誅。〕豈不哀哉！陛下龍與，闡弘大度，謂可聽艾歸葬舊墓，還其田宅，以平蜀之功繼封其後，使艾闔棺定諡，死無所恨，〔諡，神至翻。〕則天下徇名之士，思立功之臣，必投湯火，樂為陛下死矣！」〔樂，音洛。為，於偽翻。〕帝善其言而未能從。會帝問給事中樊建以諸葛亮之治蜀，〔樊建故蜀臣。治，直之翻。〕曰：「吾獨不得如亮者而臣之乎﹖」建稽首曰：「陛下知鄧艾之冤而不能直，〔稽，音啟。〕雖得，亮得無如馮唐之言乎！」〔言不能用也。馮唐事見十四卷漢文帝十四年。〕帝笑曰：「卿言起我意。」乃以艾孫朗為郎中。
⑦吳人多言祥瑞者，吳主以問侍中韋昭，昭曰：「此家人筐篋中物耳！」〔言祥瑞而謂之家人筐篋中物者，蓋稱引圖緯以言祥瑞之應，故謂其書為家人筐篋中物也。〕昭領左國史，〔吳有左、右國史，皆掌記述。〕吳主欲為其父作紀，〔為，於偽翻。〕昭曰：「文皇不登極位，當為傳，不當為紀。」〔吳主諡其父和曰文皇帝。傳，直戀翻。〕吳主不悅，漸見責怒。昭憂懼，自陳衰老，求去侍、史二官，〔侍、史，侍中及左國史也。〕不聽。時有疾病，醫藥監護，持之益急。〔監，工銜翻。〕吳主飲羣臣酒，〔飲，於禁翻。〕不問能否，率以七升為限。至昭，獨以茶代之，後更見偪強。〔強，其兩翻。〕又酒後常使侍臣嘲弄公卿，發摘私短以為歡；〔摘，當作擿。〕時有愆失，輒見收縛，至於誅戮。昭以為外相毀傷，內長尤恨，〔長，丁丈翻，今知兩翻。〕使羣臣不睦，不為佳事，故但難問經義而已。〔難，乃旦翻。〕吳主以為不奉詔命，意不忠盡，積前後嫌忿，遂收昭付獄。昭因獄【章：甲十一行本「獄」下有「吏」字；乙十一行本同；孔本同；張校同；退齋校同。】上辭，〔辭，獄辭也。上，時掌翻。〕獻所著書，冀以此求免。而吳主怪其書垢故，〔垢，塵也。故舊也。〕更被詰責；〔被，皮義翻。詰，去吉翻。〕遂誅昭，徙其家零陵。
⑧五月，以何曾領司徒。
⑨六月，乙未，東海王祗卒。
⑩秋，七月，丁酉蒴，日有食之。〔考異曰：未志無此食，今從晉書。〕
詔選公卿以下女備六宮，有蔽匿者以不敬論；〔以律不敬論罪也。〕採擇未畢，權禁天下嫁娶。帝使楊後擇之，後惟取潔白長大而捨其美者。帝愛卞氏女，欲留之。後曰：「卞氏三世後族，〔魏武帝卞後諡曰宣後，弟秉生蘭及琳，蘭孫女為高貴鄉公後，琳女又為陳留王后，凡三世。〕不可屈以卑位。」帝怒，乃自擇之，中選者以絳紗繫臂，〔中，竹仲翻。〕公卿之女為三夫人、〔孔穎達曰：夫，扶也。言扶侍於王也。〕九嬪，〔句斷。〕二千石、將校女補良人以下。〔漢制，後宮之號十有四等，良人視八百石，爵比庶長。師古曰：良，善也。將，即亮翻。校，戶教翻。〕
九月，吳吳主悉封其子弟為十一王，王給三千兵，大赦。〔十一王，史逸其名。〕
是歲，鄭沖以壽光公罷。
吳主愛姬遣人至帝奪民物。司市中郎將陳聲素有寵於吳主，繩之以法。姬愬於吳主，愬，與訴同。】吳主怒，假他事燒鋸斷聲頭，投其身於四望之下。〔據晉書溫嶠傳：嶠討蘇峻於石頭，結壘於四望磯。又據南史，石頭有四望山，蓋山下有磯也。斷，丁管翻。〕
十年（甲午、二七四）
③丁亥，詔曰：「近世以來，多由內寵以登后妃，〔謂魏三祖立卞、郭、毛為後。〕亂尊卑之序；自今不得以妾媵為正嫡。」〔媵，以證翻。〕
④分幽州置平州。〔幽州，言北方太陰幽冥也。杜佑曰：因幽都山為名。山海經有幽都山。今列北荒，統範陽、燕、北平、上谷、代、遼西。漢末，公孫度自號平州牧，今分昌黎、遼東、樂浪、玄菟、帶方五郡，置平州。〕
⑤三月，癸亥，日有食之。
⑥詔又取良家及小將吏女五千人入宮選之，母子號哭於宮中，聲聞於外。〔將，即亮翻。號，戶刀翻。聞，音問。〕
⑦夏，四月，己未臨淮康公荀顗卒。〔諡法：溫柔好樂曰康。顗，魚豈翻。〕
⑧吳左夫人王氏卒。吳主哀念，數月不出，葬送甚盛。時何氏以太后故宗族驕橫。〔橫，戶孟翻。〕吳主舅子何都貌類吳主，民間訛言：「吳主已死，立者何都也。」會稽又訛言：「章安侯奮當為天子。」奮母仲姬墓在豫章，豫章太守張俊為之掃除。〔掃，糞掃也。除，芟除荊棘。會，古外翻。為，於偽翻。〕臨海太守奚熙〔吳主休永安三年，分會稽東部都尉為臨海郡。〕與會稽太守郭誕書，〔會，工外翻。〕非議國政；誕但白熙書，不白妖言。〔妖言，即前訛言。妖，於驕翻。〕吳主怒，收誕繫獄，誕懼，功曹邵疇曰：「疇在，明府何憂！」遂詣吏自列曰：〔自列，猶自陳也。〕「疇廁身本郡，位極朝右，〔郡功曹，位居郡朝之右。朝，直遙翻。〕以噂摂之言，〔噂，，祖本翻。摂，達會翻。噂摂，聚言語也。〕本非事實，疾其醜聲，不忍聞見，欲含垢藏疾，〔左傳曰：川澤納汙，山藪藏疾，國君含垢。〕不彰之翰墨，鎮躁歸靜，使之自息。故誕屈其所是，默以見從。〔謂誕從疇之說，默而不白妖言也。〕此之為愆，實由於疇，不敢逃死，歸罪有司。」因自殺。吳主乃免誕死，送付建安作船。〔宋白曰：吳分候官之地立建安縣。又立曲鍫都尉，主謫徙之人作舟船。〕遣其舅三郡督何植收奚熙。〔江表傳作「備海督」，蓋督臨海、建安、會稽三郡也。〕熙發兵自守，其部曲殺熙，送首建業。又車裂張俊，皆夷三族；並誅章安侯奮及其五子。〔考異曰：江表傳曰：「張布女有寵於暼而死，暼厚葬之。 國人見葬太奢麗，皆謂暼已死，所葬者是也。暼舅子何都，顏狀似暼，故民間訛言都代立。臨海太守奚熙信訛言，舉兵欲還秣陵誅都。都叔父植時備海督，擊殺熙， 夷三族，訛言及怨息。」又云：「奮本在章安，徙還吳城禁錮，使男女不得通婚，或年三十、四十、不得嫁娶。奮上表乞自比禽獸，使男女自相配偶。暼大怒，遣察 戰齎藥賜奮父子，皆飲藥死。」裴松之按，「建衡二人挃奮之死，孫哠即位尚未之，若奮未被疑之前，兒女年二十左右，至奮死時，不得年三十、四十也。若先已長大，自失時未婚娶，不由哠之柰錮矣。此雖欲增哠之惡，然非實理。」又吳志孫奮傳：「鳳凰三年，會稽妖言奮為天子，遂誅奚熙。」不言誅奮。孫奮傳：「建衡二年死左夫人王氏卒，民間訛言。不知奮死果在何年，今因奚熙之死終言之。〕
⑨秋，七月，丙寅，皇后楊氏殂。初，帝以太子不慧，恐不堪為嗣，常密以訪後；〔常，當作嘗。〕後曰：「立子以長不以賢，〔春秋公羊傳之言。長，知兩翻。〕豈可動也！」鎮軍大將軍胡奮女為貴嬪，〔晉制：貴人、夫人、貴嬪，是為三夫人，皆金章紫綬。嬪，毗賓翻。〕有寵於帝，後疾篤，恐帝立貴嬪為後，致太子不安，枕帝膝泣曰：〔枕，職任翻。〕「叔父駿女芷德色，〔言有德有色也。〕願陛下以備六宮。」帝流涕許之。
⑩以前太常山濤為吏部尚書。濤典選十餘年，〔帝受禪，濤自吏部郎遷尚書，居母喪，復奪情起典選。選，息絹翻。〕每一官缺，輒擇才資可為者啟擬數人，〔才，謂其少足以任；資，謂其資序當為者。〕得詔旨有所向，然後顯奏之。帝之所用，或非舉首，眾情不察，以濤輕重作意，言之於帝。帝益親愛之。濤甄拔人物，各為題目而奏之，時稱「山公啟事。〔甄，稽延翻，明也，察也，別也。〕
濤薦嵇紹於帝，請以為祕書郎；〔晉制，祕書監屬官有丞、有郎。〕帝發詔徵之。絕以父康得罪，〔事見七十八卷魏元帝景元三年。〕屏居私門，欲辭不就。〔屏，必郢翻。〕濤謂之曰：「為君思之久矣，天地四時，猶有消息，況於人乎！」〔為，於偽翻；下樹為、人為同，又密為同。〕紹乃應命，帝以為祕書丞。
初，東關之敗，〔事見七十五卷魏邵陵厲公嘉平四年。〕文帝問僚屬曰：「近日之事，誰任其咎﹖」〔任，音壬。〕安東司馬王儀，脩之子也，〔王脩見六十四卷漢獻帝建安八年。〕對曰：「責在元帥。」〔文帝時為安東將軍，監諸軍。〕文帝怒曰：「司馬欲委罪孤邪！引出斬之。儀子裒痛父非命，隱居教授，三徵七闢，皆不就。〔徵，詔召也。闢，公府及州郡闢也。裒，薄侯翻。〕未嘗西向而坐，〔裒居城陽，晉朝在洛陽，故未嘗西向。〕廬於墓側，旦夕攀柏悲號，涕淚者樹，〔號，戶刀翻。著，直略翻。〕樹為之枯。讀詩至「哀哀父母，生我劬勞」，〔詩蓼莪之辭。〕未嘗不三復流涕，門人為之廢蓼莪。〔以裒悲慘，故廢蓼莪之篇不敢講習。三，息暫翻。復，扶又翻。蓼，力竹翻。〕家貧，計口而田，度身而蠶；〔度，徒洛翻。〕人或饋之，不受，助之，不聽。諸生密為刈麥，裒輒棄之，遂不仕而終。
臣光曰：昔舜誅鯀而禹事舜，不敢廢至公也。嵇康、王儀，死皆不以其罪，二子不仕晉室可也；嵇紹苟無蕩陰之忠，〔蕩陰事見後八十五卷惠帝永興元年。餘謂蕩陰之難，君子以嵇紹為忠於所事可也，然未足以塞天性之傷也。蕩，音湯。〕殆不免於君子之譏乎！
吳大司馬陸抗疾病，〔疾有加而無瘳，曰病。〕上疏曰：「西陵、建平，國之蕃表，〔蕃，籬也；表，外也。謂二郡為藩籬於外也。〕既處上流，受敵二境。〔謂二郡之境，西距巴、夔，北接魏興、上庸，二面皆受敵也。處，昌呂翻。〕若敵汎舟順流，星奔電邁，非何恃持封疆侵陵小害也。〔縣，讀曰懸。〕此乃社稷安危之機，非徒封疆侵陵小害也。臣公遜，昔在西垂上言，『西陵國之西門，雖雲易守，亦復易失。〔易，弋豉翻。〕若有不守，非但失一郡，荊州非吳有也。如其有虞，當傾國爭之。』臣前乞屯精兵三萬，而主者循常，未肯差走。〔主者，謂居本兵　之職者也。差，初皆翻。〕自步闡以後，〔步闡反見上卷八年。〕益更損耗。今臣所統千里，外禦強對，〔強對，猶言強敵也。〕內懷百蠻，而上下見兵，財有數萬，〔見，賢遍翻。財，與纔同。〕羸敝日久，難以待變。〔羸，倫為翻。〕臣愬以為諸王幼沖，無用兵馬以妨要務，〔謂十一王各給三千兵也。〕又，黃門宦官開立古募，兵民避役，逋逃入佔。〔佔，章豔翻。〕乞特詔簡閱，一切料出，〔料，音聊。〕以補疆埸受敵常處，使臣所部足漢八萬，省息眾務，併力備禦，無幾無虞。〔幾，居希翻。〕若其不然，深可憂也！臣死之後，乞以西方為屬。」〔陸抗固知吳將亡，特訧職分上言之耳。屬，之慾翻；下屬文同。〕及卒，吳主使其子晏、景、玄、機、雲分將其兵。〔將，即亮翻。〕機、雲皆善屬文，名重於世。
初，周魴之子處，膂力絕人，不修細行，鄉裏患之。〔魴，符方翻。行，下孟翻。〕處嘗問父老曰：「今時和歲豐而入不樂，何邪﹖」父老歎曰：「三害不除，何樂之有！」〔樂，音洛。〕處曰：「何謂也﹖」父老曰：「南山白額虎，長橋蛟，〔南山，今湖，秀以南諸山也。長橋，在今常州宜興縣。〕並子為三矣。」〔子，謂周處。〕處曰：「若所患止此，吾能除之。」乃入山求虎，射殺之，因投水，搏殺蛟；遂從機、雲受學，篤志讀書，砥節礪行，比及期年，州府交闢。〔射，而亦翻。行，下孟翻。比，必寐翻。〕
八月，戊申，葬元皇后於峻陽陵。帝及羣臣除喪即吉，博士陳逵議，以為「今時所行，漢帝權制；太子無有國事，自宜終服。」尚書杜預以為「古者天子、諸侯三年之喪，始同齊、斬，〔謂齊衰、斬衰之服，其始自天子達於庶人，無以異也。齊，津夷翻。〕既葬除服，諒闇以居，心喪終制。故周公不言高宗服喪三年而云諒闇，此服心喪之文也；〔周公作無逸曰：其在高宗作其即位，乃或亮陰三人手。杜預遂引此言以為不服喪之證。闇，與陰同。孔安國曰：諒，信也；陰，默也。〕叔向不譏景王除喪而譏其宴樂，已早明既葬應除，而違諒闇之節也。〔左傳：晉荀躒如周葬穆後，既葬，除喪，以文伯宴。叔向曰：「王其不終乎！　吾聞之，所樂必卒焉。今王樂憂，若卒以憂，不可謂終。王一歲而有三年之喪二焉，於是乎以喪賓宴，樂憂甚矣。三年之喪，雖貴遂服，禮也。王雖弗遂，宴樂以早，亦非禮也。」樂，音洛。〕子【章：甲十一行本「子」上有「君」字；乙十一行本同；孔本同；張校同。】之於禮，存諸內而已；禮非玉玉帛之謂，〔論語：孔子曰：「禮雲，玉帛云乎哉！」〕喪豈衰麻之謂乎！〔衰，七回翻；下同。〕太子出則撫軍，守則監國，〔左傳：晉大夫裏克之言。監，古銜翻。〕灴為無事，宜卒哭除衰麻，〔卒，子恤翻。〕而以諒闇終三年。」帝從之。
臣光曰：規矩主於方圓，然庸工無規矩則方圓不可得而制也；衰麻主於哀慼，然庸人無衰麻則哀慼不可得而勉也。素冠之詩，正為是矣。〔衰，倉回翻。詩素冠，刺不能三年也。為，於偽翻。〕杜預飾經、傳以附人情，辯則辯矣，〔傳，直戀翻。〕臣謂不若陳逵之言質略而敦實也。
九月，癸亥，以大將軍陳騫為太尉。
杜預以孟津渡險，請建河橋於富平津。〔水經註：孟津又曰：富平津在河陽縣南。〕議者以為「殷、周所都，歷聖賢而不作者，必不可立故也。」殷都河，內周都洛，二代夾河建都，不立河橋，故以為言。〕預固請為之。及橋成，帝從百寮臨會，舉觴屬預曰：〔屬，之慾翻。〕「非君，此橋不立。」對曰：「非陛下之明，臣亦無所施其巧。」
是歲，邵陵厲公曹芳卒。初，芳之廢遷金墉也，〔芳之廢也，築宮於河內重門。今言遷金墉，蓋始廢之時，自禁中於金墉，後乃居於河內也。〕太宰中郎陳留範粲素服拜送，〔晉既受禪，避景帝諱，採周官名置太宰以代太師。魏因漢制，上公惟有太傅。據粲傳，自太宰從事中郎遷太宰中郎。時未置太宰，「宰」，當作「傅」。〕哀動左右；遂稱疾不，出陽狂不言，〔陽發見於外，陰蔽伏於中。凡人之作事，外為是形而內無其實者，皆陽為之外；若無所營，而內潛經畫，皆陰為之。〕寢所乘車，足不履地。子孫有婚宦大事，輒密諮焉，合者則色無變，不合則眠寢不安，妻子以此知其旨。子喬等三人，並棄學業，絕人事，〔按晉書，喬年二歲，祖馨臨終撫其首曰：「恨不見汝成人！」因以所用硯與之。至五歲，祖母以告喬，喬便執硯涕泣。九歲請學，在同輩之中，言無媟辭。李錐常論揚雄才學優於劉向，喬以為向定一代之書，正羣籍之篇，使雄當之，故非所長，遂著劉揚優劣論。前後闢舉，皆不就。邑人臘日盜斫其樹，人有告者，喬陽不聞，邑人愧而歸之。喬曰：「卿節日取柴，欲與父母相歡娛耳，何以愧為！」嗚呼！觀喬之學行如此，則棄學業絕人事，殆庶幾乎夷、齊餓於首陽之下之意。〕侍疾家庭，足不出邑里。及帝即位，詔以二千石祿養病，君賜帛百匹，喬以父疾篤，辭不敢受。粲不言凡三十六年，年八十四，終於所寢之車。〔自邵陵厲公之廢，至是方二十一年史因公卒而究言之。〕
吳比三年大疫。〔比，毗至翻。〕
鹹寧元年（乙未、二七五）
①春，正月，戊午朔，大赦，改元。
②吳掘地得銀尺，上有刻文；〔吳志曰：銀長一尺，廣三分，刻上有年月字。〕吳主大赦，改元天冊。
③吳中書令賀卲中風不能言，〔中，竹仲翻。〕去職數月。吳主疑其詐，收付酒藏，攘考千數，〔荿，徂浪翻。掠，音亮。〕卒無一言，乃燒鋸斷其頭，〔卒，子恤翻。斷，丁管翻。〕徙其家屬於臨海。又誅樓玄子孫。〔殺樓玄見上卷泰始八年。〕
④夏，六月，鮮卑拓跋力微復遣其子沙漠汗入貢，〔沙漠汗初入貢，見七十八卷元帝景元年。汗，音寒。〕將還，幽州刺史衛瓘表請留之，又密似金賂其諸部大人離間部大人離間之。〔為力微信譖殺沙漠汗張本。間，古莧翻。〕
⑤秋，七月，甲申晦，日有食之。
⑥冬，十二月，丁亥，追尊宣帝廟曰高祖，景帝曰世宗，文帝曰太祖。
⑦大疫，洛陽死者以萬數。
二年（丙申、二七六）
①春，令狐豐卒，弟宏繼立，楊欣討斬之。〔豐自為敦煌太守，見上卷泰始八年。〕
②帝得疾甚劇，及愈，羣臣上壽。詔曰：「每念疫氣死亡者，為之愴然。豈以一身之休息，忘百姓之艱難邪！諸上禮者，皆絕之。」〔為，於偽翻。上，時當翻。〕
初，齊王攸有寵於文帝，每見攸，輒撫牀呼其小字曰：「此桃符座也！」幾為太子者數矣。〔事見七十八卷魏元帝鹹熙元年。幾，居依翻。數，所角翻。〕臨終，為帝敘漢淮南王、魏陳思王事而泣，〔漢主帝誅淮南厲王長，魏文帝不能容陳思王植，引此二事以戒切帝也。〕執攸手以授帝。太后臨終，亦流涕謂帝曰：「桃符性急，而汝為兄不慈，我若不起，必恐汝不能相容，以是屬汝，勿忘我言！」及帝疾甚，朝野皆屬意於攸。〔屬，之慾翻。朝，直遙翻。〕攸妃，賈充之長女也。〔充先娶李氏，豐女也，生二女，長日荃，為齊王攸妃。長，知兩翻。〕河南尹夏侯和謂充曰：「卿二伲，親疏等耳。〔二伲，謂攸及太子也。〕立人當立德。」充不答。攸素惡荀勗及左衛將軍馮紞傾諂，勗及使紞說帝曰：惡烏路翻。紞，都感翻。說，輸芮翻。〕「陛下前日疾若不愈，齊王為公卿百姓所歸，太子雖欲高讓，其得免乎！宜遣還藩，以安社稷。」帝陰納之，乃徙和為光祿勳，奪充兵權，〔充自文帝時領兵。〕而位遇無替。
③吳施但之亂，〔事見上卷泰始二年。〕或譖京下督孫楷於吳主曰：「楷不時赴討，懷兩端。」吳主數詰讓之，徵為宮下鎮驃騎將軍。〔京下督鎮京口。宮下鎮在建業。楷，孫韶之子。數所角翻。驃，匹妙翻。騎，奇寄翻。〕楷自疑懼，夏，六月，將妻子來奔，拜車騎將軍，封丹陽侯。
秋，七月，吳人或言於吳主曰：「臨平湖自漢末薉塞，〔臨平湖，今在臨安府仁和縣界，有臨平鎮，在臨安府城西北四十八里。薉，荒蕪也，音烏廢翻。塞，悉則翻；下同。〕長老言：『此湖塞，天下亂；此湖開，天下平。』近無故忽更開通，此天下當太平，青蓋入洛之祥也。」〔青蓋之佔，見上卷泰始八年。〕吳主以問奉禁都尉歷陽陳訓，〔吳置奉禁都尉，蓋以侍奉宮禁為稱。〕對曰：「臣止能望氣，不能達湖之開塞。」退而告其友曰：「青蓋入洛者，將有銜璧之事，非吉祥也。」
或獻小石刻「皇帝」字，雲得於湖邊；吳主大赦，改元天璽。〔璽，斯氏翻。〕
湘東太守張詠不出算緡，〔吳主亮太平二年，分長沙東部都尉立湘東郡。〕吳主就在所斬之，徇首諸郡。會稽太守車浚公清有政績，〔會，工外翻。車姓，出於田千秋。車，昌遮翻。〕值郡旱饑，表求振貸，吳主以為收私恩，遣使梟首。〔梟，堅堯翻。〕尚書熊睦微有所諫，〔黃帝有熊氏，姓譜：楚鬻熊之後。此以名為氏者也。〕吳主以刀鐶撞殺之，身無完肌。〔史詳言吳主之昏虐。撞，直江翻。〕
④八月，己亥，以何曾為太傅，陳騫為大司馬，賈充為太尉，齊王攸為司空。
⑤吳歷陽山有七穿駢羅，穿中黃赤，俗謂之石 印，雲：「石印封發，天下當太平」歷陽長上言石印發，〔據吳志：鄱陽上言：歷陽山石文理成字。又江表傳曰：歷陽縣有石山，臨水高百丈，共三十丈所有七穿駢 羅。今考晉志，鄱陽郡無歷陽縣，有歷陵縣。「陽」，當作「陵」。今饒州圖經亦載鄱陽歷陵縣有石印山。長，知兩翻。〕吳主遣使者似太牢祠之。〔使，疏吏翻。〕使者作高梯登其上，以朱書石曰：「楚九州渚，吳九州都。揚州士，作天子，四世治，太平始。」還以聞。吳主大喜，封其山神為王，大赦，改明年元曰天紀。
⑥冬，十月，以汝陰王駿為徵西大將軍，羊祜為徵南大將軍，皆開府辟召，儀同三司。〔此位從公也。〕
祜上疏請伐吳〔陸抗沒，羊祜始抗疏請伐吳。上，時掌翻。〕曰：「先帝西平旵、蜀，〔見七十八卷魏元帝景元四年。〕南和吳、會，〔見七十八卷魏元帝鹹熙元年。〕庶幾海內得以休息；而吳復背信，〔事見上卷泰始元年。幾，居希翻。北，蒲妹翻。〕使邊事更興。夫期運雖天所授，而功業必因人而成，不一大舉掃滅，則兵役無時得息也。蜀平之時，天下皆謂吳當並亡，自是以來，十有三年矣。〔景元西年蜀亡，至是十三年。〕夫謀之雖多，決之慾獨。凡以險阻得全者，謂其勢均力敵耳。若輕重不齊，強弱異勢，雖有險阻，不可保也。蜀之為國，非不險也，皆雲一夫荷戟，千人莫當。〔荷，下可翻。〕及進兵之日，曾無藩籬之限，乘勝席捲，徑至成都，漢中諸城，皆鳥棲而不敢出，〔謂漢、槳諸城也。〕非無戰心，誠力不足以相抗也。及劉禪請降，諸營堡索然俱散。〔索，昔各翻。〕今江、淮之險不如劍閣，孫暼之暴過於劉禪，吳人之困甚於巴、蜀，而大晉兵力盛於往時，不於此際平壹四海，而更阻兵相守，使天下困於徵戌，經歷盛衰，不可長久也。〔謂兵將以盛壯之年出戌，經歷營陳，至於衰者也。〕今若引梁、益之兵水陸俱下，〔王濬，唐彬統梁、益兵。〕荊、楚之眾進臨江陵，〔荊、楚，祜所統也。〕平南、豫州直指夏口，〔胡奮為平南將軍；王戎為豫州刺史。夏，戶雅翻。〕徐、揚、青、兗並會秣陵；〔徐、揚，王渾所統；青、兗，琅邪王軎所統。〕以一隅之吳當天下之眾，勢分形散，所備皆急。巴、漢奇兵出其空虛，一處傾壞，則上下震蕩，雖有智者不能為吳謀矣。〔甚後平吳皆如祜所規。〕吳緣江為國，東西數千里，所敵者大，無有寧息。孫暼恣情任意，與下多忌，將疑於朝，〔將，即亮翻。朝，直遙翻。〕士困於野，無有保世之計，一定之心；平常之日，猶懷去就，兵臨之際，必有應者，終不能齊力致死，已可知也。其俗急速不能持久，弓弩戟楯不如中國；唯有水戰是其所便，一人能其境，則長江非復所保，還趣城，池，〔趣，七喻翻。〕去長入短，非吾敵也。官軍縣進，〔縣，讀曰懸。〕人有致死之志，吳人內顧，各有離散之心，如此，軍不踰時，克可必矣。」帝深維之。而朝議方以秦、涼為憂，〔謂樹機能未平也。朝，直遙翻。〕祜復表曰：復，扶又翻。〕「吳平則胡自定，但當速濟大功耳。」議者多有不同，賈充、荀勗馮紞尤以伐吳為不可。祜歎曰：「天下不如意事十常居七、八。天與不取，豈非更事者恨於後時哉！」〔言吳可取而不取，機會一失，經見其事者，豈不有後時之恨！更，工衡翻。〕唯度支尚書杜預、〔魏置度支尚書。度，徒洛翻。〕中書令張華與帝意合，贊成其計。
⑦丁卯，立皇后楊氏，大赦。後元皇后之從妹也，〔從，才用翻。〕美而有婦德。帝初聘後，後叔父珧〔珧，餘招翻。〕上表曰：「自古一門二後，未有能全其宗者，乞荿此表於宗廟，異日如臣之言，得以免禍。」帝許之。〔珧雖有此表，終不能以免禍。〕
十二月，以後父鎮軍將軍駿為車騎將軍，封臨晉侯。〔國號晉而封后父為臨晉侯，不祥之徵也。〕尚書褚瀬、郭奕皆表駿小器，不可任社稷之重。〔瀬，離圴翻。任，音壬。〕帝不從。駿驕傲自得，胡奮謂駿曰：「卿恃女更益豪邪！歷觀前世，與天家婚，未有不滅門者，但早晚事耳。」駿曰：「卿女不在天家乎﹖」〔天子尊無二上，故曰天家，言其尊如天也。〕奮曰：「我女與卿女作婢耳，何能為損益乎！」
三年（丁酉、二七七）
①春，正月，丙子朔，日有食之。
②立皇子裕為始平王；庚寅，裕卒。
③三月，平虜護軍文鴦督涼、秦、雍州諸軍討樹機能，破之，諸胡二十萬口來降。〔雍，於用翻。降，戶江翻。〕
④夏，五月，吳將邵顗、〔顗，魚豈翻。考異曰：武紀作邵凱，今從羊祜傳。〕夏祥帥眾七千餘人來降。〔夏，戶雅翻。帥，讀曰率。降，戶江翻。〕
⑤秋，七月，中山王睦坐招誘逋亡，貶為丹水縣侯。〔誘，音酉。〕
⑥有星孛於紫宮。〔孛，蒲內翻。〕
⑦衛將軍楊珧等建議，以為「古者封建諸侯，所以藩衛王室；今諸王公皆在京師，非扞城之義。又，異姓諸將居道，宜參以親戚。」〔考異曰：職官志以為珧與荀勗以齊王攸有時望，懼太子有後莝，故建此議，使諸王之國。帝初未之察，於是下詔議其制。按勗傳有異議，又，時齊王不之國，疑此說非實。今不取。〕帝乃詔諸王各以戶邑多少為三等，大國置三軍五千人，次國二軍三千人，小國一軍二千一百人；〔時以平原、汝南、琅邪、扶風、齊為大國，梁、趙、樂安、燕、安平、義陽為次，國，餘國為小國。〕諸王為都督者，各徙其國使相近。八月，箯亥，徙扶風王亮為汝南王，出為鎮南大將軍，都督豫州諸軍事；琅邪王倫為趙王督鄴城守事；勃海王輔為宏原王，監幷州諸軍事；以東莞王軎在徐州，徙封琅邪王；〔莞，音官。軎，音胄。〕汝陰王駿在關中，徙封扶風王；又徙太原王顒為河間王；汝南王柬為南陽王。輔，孚之子；顒，孚之孫也。〔顒，魚容翻。〕其無官者，皆遣就國。諸王〕公戀京師，皆涕泣而去。又封皇子瑋為始平王，允為濮陽王，該為新都王，遐為清河王。
其異姓之臣有大者，皆封郡公、邵侯。封賈充為魯郡公。追封王沈為博陵郡公。〔沈，持林翻。〕
徙封鉅平侯羊祜為南城郡侯，〔時詔以泰山之南武陽、牟、南城、梁父、平陽五縣為南城郡。羊祜本泰山南城人也。帝制公侯邑萬戶以上為大國，五千戶以上為次國，不漢五千戶為小國。〕祜固辭不受。祜每拜官爵，常多讓，至心素著，故特見申於分列之外。〔見申，謂許之辭爵，其志獲申也。分列，謂分封邛爵也。〕祜歷事二也，〔謂人由祜薦引而進達，不知其所甲來也。〕常曰：「拜官公朝，謝恩私門，吾所不敢也。」〔朝，直遙翻。〕
兗、豫、青、徐、荊、益、梁七州大水。
⑨冬，十二月，吳夏口督孫慎入江夏、汝南，〔江夏郡屬荊州，汝南郡屬豫州，相去甚遠。沈約宋志：江夏太守治汝南縣，本沙羨土，晉末汝南郡民流寓夏口，因立為汝南，則此江夏郡未有汝南縣也，無亦史追書乎！夏，戶雅翻。〕略千餘家而去。詔遣侍臣詰羊祜不追討之意，〔詰，去吉翻。〕並欲移荊州。祜曰：「江夏去襄陽八百里，比知賊問，〔比，必寐翻。〕賊已去經日，步軍安能追之！勞師以免責，非臣志也。昔魏武帝置都督，類皆與州相近，〔如揚州刺史治壽春，都督揚州諸軍事亦治壽春之類。近，其靳翻。〕以兵勢好合惡離故也。〔好，呼到翻。惡，烏路翻。〕疆埸之間，一彼一此，慎守而已。〔左傳魯櫪公曰：「疆埸之間，慎守其一，而備其不虞。」〕若輒徙州，賊出無常，亦未知州之所宜據也。」
⑩是歲，大司馬陳騫自揚州入朝〔朝，直遙翻。〕以高平公罷。
吳主以會稽張俶多所譖白，〔會，工外翻。俶，昌六翻。〕甚見寵任，累遷司直中郎將，封侯。其父為山陰縣卒，〔山陰縣屬會稽郡。〕知俶不良，上表曰：「若用俶為司直，有罪乞不從坐。」吳主許之。俶表置彈曲二十人，專糾司不法，〔彈，徒幹翻。〕於是吏民各以愛憎互相告訐，獄犴盈溢，〔訐，居謁翻。犴，音岸。犴，野太也。野犬所以守，故為獄，又胡地謂犬為犴。〕上下囂然。俶大為姦利，驕奢暴橫，〔橫，戶孟翻。〕事發，父子皆車裂。
衛瓘遣拓跋沙漠汗歸國。〔前年瓘表留沙漠汗，讒間既行，乃遣歸。〕自沙漠汗入質，〔人質見七十七卷魏元帝景元二年。質，音致。〕力微可汗諸子在側者多有寵。及沙漠汗歸，諸部大人共譖而殺之。既而力微疾篤，烏桓王庫賢親近用事，受衛瓘賂，欲擾動諸部，乃礪斧於庭，謂諸大人曰：「可汗恨汝曹讒殺太子，〔此時鮮卑君長已有可汗之稱。可，今讀從刊入聲。汗，音寒。〕欲盡收曹長子殺之。」〔長，知兩翻。〕諸大人懼，皆散走。力微以憂卒，時年一百。四子悉祿立，〔「悉祿」魏收魏書作「悉鹿」。〕其國遂葨。
初，幽、並二州皆與鮮卑接，東有務桓，西有力微，多為邊患。衛瓘密以計間之，〔間，古莧翻。〕務桓降而力微死。〔考異曰：魏收後魏書：「鐵弗劉虎，匈奴去卑之孫，昭成四年死，子務桓立。」按昭成四年，晉成帝鹹康七年也，務桓不應與瓘同時，蓋二人皆名務桓耳。〕朝廷嘉瓘功，封其弟為亭侯。
四年（戊戌、二七八）
①春，正月，庚午朔，日有食之。
②司馬濬東平馬隆〔晉制：二衛，前驅、由基、強弩為三部司馬，各置督。沈約曰：殿中司馬督，晉武帝時殿內宿衛，號曰三部司馬，與殿中將軍分隸左右二衛〕上言：「涼州刺史楊欣失戎羌戎之和，必敗。」〔隆言欣必敗，猶漢皇甫規之言馬賢，蓋懷才欲用，故以此自顯耳。〕夏，六月，欣與樹機能之黨若羅拔能等戰於武威，敗死。
③弘訓皇后羊氏殂。〔景皇后，居弘訓宮。〕
④羊祜以病求入朝，〔朝，直遙翻。〕既至，帝命乘輦入殿，不拜而坐。祜面陳伐吳之計，帝善之。以祜病，不宜數入，〔數，所角翻。〕更遣張華就問堸策，祜曰：「孫暼暴虐已甚，於今可不戰而克。若暼不幸而沒，吳人更立令主，雖有百萬之眾，長江未可窺也，將為後患矣！」華深然之。祜曰：「成吾志者，子也。」帝欲使祜臥護諸將，祜曰：「取吳不必臣行，但既平之後，當勞聖慮耳。功名之際，臣不攷居；若事了，當有所付授，願審擇其人也。」〔以東南壤界闊遠，當得人以鎮撫之。〕
⑤秋，七月，己丑，葬景獻皇后於峻平陵。〔即弘訓後也。〕
⑥ 司、冀、兗、豫、荊、揚州大水，〔司州，即漢司隸校尉所部也。漢司隸部察郡縣與州刺史同，晉遂定名司州，統河南，滎陽、弘農、上洛、平陽、河東、汲郡、河 內、廣平、陽平、魏郡、頓丘。冀州者，亂則冀安，弱則冀強，荒則冀豐，統趙國、鉅鹿、安平、平原、樂陵、勃海河間、高陽、博陵、清河、中山、常山等郡 國。〕螟傷稼。〔螟，食苗心之蟲。〕詔問主者：「何以佐百姓﹖」〔主者，謂左民及度支二曹也。〕度支尚書杜預上疏，〔度，徒洛翻。上，時掌翻。〕以為：「今者水災東南尤劇，宜敕兗、豫等諸州留漢氏舊陂，繕以蓄水，餘皆決瀝，令飢者盡得魚菜螺営之饒，〔螺，盧戈翻。営，步項翻。〕此目下日給之益也。水去之後，滇淤之田，〔淤，依據翻。〕畝收數鍾，此又明年之益也。典牧種牛有田萬五千餘頭，〔晉志：典牧令，屬太僛。種，章勇翻。〕不供耕駕，至有老不穿鼻者，可分以給民，使及春耕種，榖登之後，責其租稅，此又數年以後之益也。」帝從之，民賴其利。〔考異曰：食貨志雲「鹹寧三年」，杜預傳雲「四年」。按五行志，三年大水，無蟲災，四年螟。今從預傳。〕預在尚在七年，〔泰始六年，預自秦州刺史得罪歸，拜度支尚書，至是七年矣。〕損益庶政，不可勝收，〔勝，音升。〕時人謂之「杜武庫」，言其無所不有也。
⑦九月，以何曾為太宰；辛巳，以侍中尚書令李胤為司徒。
⑧吳主忌勝己者，侍中、中書令張，尚紘之孫也，〔張紘事孫策、孫權，見漢獻帝紀。〕為人辯捷，談論每出其表，吳主積以致恨。後問：「孤飲酒可以方誰﹖」〔方，比也。〕尚曰：「陛下有百觚之量。」吳主曰：「尚知孔丘不王，而以孫方之。」〔孔叢子曰：趙平原君與孔子高飲，強子高酒，曰：「諺雲，堯飲千鍾，孔子百觚，子路嗑嗑，尚飲十榼。古之聖賢，無不能飲，子何辭焉。」觚，飲器也，受二升。王，於況翻。〕因發怒，收尚。公卿已下百餘人，詣宮叩頭，請尚罪，得減死，送建安作船，尋就殺之。〔考異曰：三十國春秋雲：「岑昏等泥頭請代尚死，尚得免死，徙廣州。」今從尚傳，參取環氏吳紀。餘觀尚之為人蓋以辯給得親近於孫暼，而亦以辯給取怒，請其死者必岑昏之徒。三十國春秋所書，蓋得其實。〕
⑨冬，十月，徵徵北大將軍衛瓘為尚書令。是時，朝野鹹知太子昏愚，不堪為嗣，瓘每欲陳啟而未敢發；會侍宴陵雲臺，〔陵雲堝，魏文帝所築。〕瓘陽醉，跪帝牀前曰：「臣欲有所啟。」帝曰：「公所言何邪﹖」瓘欲言而止者三，因以手撫牀曰：「此座可惜！」帝意悟，因謬曰：「公真大醉邪﹖」瓘於此不復有言。帝悉召東宮官屬，為設宴會，〔復，扶又翻。為，於偽翻；下便為同。〕而密封尚書疑事，令太子決之。賈妃大懼，倩外人代對，〔倩，七正翻。假手於人也。〕多引古義。給使張泓曰：「太子不學，陛下所知而答詔多引古義，必責作草主，〔言將責問作對草之主名也。〕更益譴負，不如直以意對。」妃大喜，謂泓曰：「便為我好答，富貴與汝共之。」〔給使，給東宮使令。張泓蓋庸中之佼佼者，後為趙王倫拒齊王冏於陽翟者，必是人也。〕泓即具草，令太子自寫，帝省之甚悅。〔省，悉景翻。〕先以示瓘，瓘大踧踖，〔踧，子六翻。踖，子昔翻。踧踖，不自安貌。〕眾人乃知瓘嘗有言也。賈充密遣人語妃雲：「衛瓘老奴，幾破汝家！」〔為賈妃怨衛瓘張本。語，牛倨翻。考異曰：三十國春秋在泰始八年。按瓘傳，「泰始初，為青州刺史，徙幽州，八年不得在京師。」瓘傳在遷司空後。按帝紀：「太康三年，賈充卒，十二月瓘為司空」，故移在入為尚書令下。〕
⑩吳人大佃皖城，〔佃，亭年翻，治田也。皖，戶板翻。〕欲謀入寇。都督揚州諸軍事王渾遣揚州刺史應綽攻破之，斬首五千級，焚其積榖百八十餘萬斛，踐稻田四千餘，毀船六百餘艘。〔艘，蘇刀翻。〕
十一月，辛巳，太醫司馬程據獻雉頭裘，〔晉志：太醫，屬宗正。雉頭毛採妶嬥，集以為裘。〕帝焚之於殿前。甲申，槉內外敢有獻奇技異服者，罪之。〔記王制：作淫聲異服奇技奇器以疑眾，殺。技，渠綺翻。〕
羊祜疾篤，舉杜預自代。辛卯，以預為鎮南大將軍、都督荊州諸軍事。祜卒，〔卒，子恤翻；下同。〕帝哭之之甚哀。是日，大寒，涕淚霑須鬢皆為冰。祜遺令不得以南城侯印入柩。〔柩，音舊。〕帝曰：「祜固讓歷年，身沒讓存，〔謂身沒而遺令讓侯印也。〕今聽復本封，以彰高美。」〔祜本封鉅平侯。〕南州民聞祜卒，為之罷市，巷哭聲相接。〔南州，謂荊州也。為，於偽翻；下同。〕吳守道將士亦為之泣。祜好遊峴山，〔好，呼到翻。峴，戶典翻。〕襄陽人建碑立廟於其地，歲時祭祀，望其碑者無不流涕，因謂之墮淚碑。
杜預至鎮，簡精銳，襲吳西陵督張政，大破之。政，吳之名將也，恥以無備取敗，不以實告吳主。預欲間之，〔間，古莧翻。〕乃表還其所獲。吳主果召政還，遣武昌監留憲代之。〔吳之邊鎮有督、有監，督者，督諸軍事之職。〕
十二月，丁未，朗陵公何曾卒。曾厚自奉養，過於人主。司隸校尉東萊劉毅數劾奏曾侈汰無度，〔數，所角翻。〕帝以其重臣，不問。及卒，博士新興秦秀議曰：〔秀，新興雲中人，朗之子也。〕曾驕奢過度，名被九域。〔九域，九州之域。被，皮義翻。〕宰相大臣，人之表儀，若生極其情，死又無貶，王公貴人復何畏哉！謹按諡法，〔諡法始於周公，以行為諡。復，扶又翻。『名與實爽曰繆，怙亂肆行曰醜，』宜諡醜繆公。〕帝策諡曰孝。〔策諡者，於用博士議，以詔策賜諡。〕
前司隸校尉傅玄卒。〔考異曰：玄傳曰：「五年，遷太僕，轉司隸，景獻皇后崩，坐位罵肖書免，尋卒。」按景獻後崩在四年，玄傳誤也。〕玄性峻急，每有奏劾，或值日暮，奉白簡，整簪帶，〔文選：任昉彈曹景宗曰：謹奉白簡以聞。呂向註雲：簡，略狀也。晉志曰：古者執笏，有事則書之，故常簪筆；今之白筆，是其遺意。三臺、五省二品文官簪之。帶，革帶也，古之鞶帶。劾，戶概翻，又戶得翻。〕竦踊不寐，坐而待旦；由是貴遊震懾，〔周官師氏，凡國之貴遊子弟學焉。註雲：貴遊子弟，王公之子弟，遊無官司者。懾，之涉翻。〕臺閣生風。玄與尚書左丞博陵崔洪善，〔漢安帝分安平，置博陵。〕洪亦清厲骨鯁，好面折人過，〔好，呼到翻。折，之舌翻。〕而退無後言，人以是重之。
鮮卑樹機能久為邊患，〔泰始六年樹機能為寇，室是九年矣。〕僕射李獈請發兵討之，朝議皆以為出兵重事，虜不足憂。〔朝，直遙翻；下同。〕
五年（己亥、二七九）
①春，正月，樹機能攻陷涼州。〔涼州治武威。〕帝甚悔之，臨朝而歎曰：「誰能為我討此虜者﹖」〔為，本偽翻。〕司馬督馬隆進曰：「陛下能任臣，臣能平之。」帝曰：「必能平賊，何為不任，顧方略何如耳！」隆曰：「臣願募勇士三千人，無問所從來，〔應募者，或出於農畝，或出於營伍，或出於逋逃，或出於奴隸，皆不問其所從來也。〕帥之以西，虜不足平也。」〔帥，讀曰率。〕帝許之。乙丑，以隆為討虜護軍、武威太守。公卿皆曰：「見兵已多，不宜橫設賞募，〔見，賢遍翻。橫，戶孟翻。〕隆小將妄言，〔將，即亮翻。〕不足信也。」帝不聽。隆募能引弓四鈞、挽弩九石者取之，〔二十斤為鈞，四鈞為石，石百二十斤。〕立標簡試，〔標，表也。〕自旦至日中，得三千五百人。隆曰：「足矣。」又請自至武庫選仗，武庫令與隆忿爭，〔晉志：武庫令，屬衛尉。〕御史中丞劾奏隆。〔自東漢至魏、晉，以中丞為御史臺主。劾，戶概翻，又戶得翻。〕隆曰：「臣當畢命戰場，武庫令乃給以魏時杇仗，非陛下所以使臣之意也。」帝命惟隆所取，仍給三年軍資而遣之。
②初，南單於呼廚泉以兄於扶羅子豹為左賢王，及魏武帝分匈奴為五部，〔五部見上卷泰始六年。〕以豹為左部帥。〔帥，所類翻。〕豹子淵，幼而雋異，師事上黨崔遊，博習經史。嘗謂同門生上黨朱紀、鴈門範隆曰：「吾常恥隨、陸無武，絳、灌無文；隨、陸遇高帝而不能建封侯之業，絳、灌遇文帝而不能興庠序之教，豈不惜哉！」〔隨、陸，隨何、陸賈。絳、灌，絳侯周勃、灌將軍嬰。〕於是兼學武事。乃長，〔長，知兩翻。〕粫臂善射，膂力過人，姿貌魁偉。為任子在洛陽，王渾及子濟皆重之，屢薦於帝，帝召與語，悅之。濟曰：「淵有文武長才，陛下任以東南之事，吳不足平也。」孔恂、珧曰：「非我族類，其心必異。〔左傳，魯季文子曰：非我族類，其心必異。」珧，餘招翻。〕淵才器誠少比，然不可重任也。」〔少，詩沼翻。〕及涼州覆沒，帝問將於李獈，對曰：「陛下誠能發匈奴五部之眾，假劉淵一將軍號，使將之而西，樹機能之首可指日而梟也。」〔使將，即亮翻。梟，堅堯翻。〕孔恂曰：「淵果梟樹機能，則涼州之患方更深耳。」帝乃止。
東萊王彌家世二千石，〔世語曰：彌，魏玄菟太守王頎之孫。〕彌有學術勇略，善騎射，青州人謂之「飛豹」。【章：甲十一行本「豹」下有「然喜任俠」四字；乙十一行本同；孔本同；退齋校同。】處士陳留董養見而謂之曰：「君好亂樂禍，若天下有事，不作士大夫矣。」〔言將為賊也。處，昌呂翻。好，呼到翻。樂，音洛。〕淵與彌友善，謂彌曰：「王、李以鄉曲見知，〔王渾，太原人，李獈，上黨人，與淵同州里。〕每相稱薦，適足為吾耳。」因歔欷流涕。〔歔，音虛。欷，音希，又籲既翻。〕齊王攸聞之，言於帝曰：「陛下不除劉淵，臣死幷州不得久安。」王渾曰：「大晉方以信懷殊俗，奈何以無形之疑殺人侍子乎﹖何德度之不弘也！」帝曰：「渾言是也。」會豹卒，以淵代為左部帥。〔劉淵事始此。史言晉將有亂。帥，所類翻。〕
③夏，四月，大赦。
④除部曲督以下質任。〔帝受禪之初，除部曲將質任，今又除部曲督質任。質，音致。〕
⑤吳桂林太守脩允卒，〔桂林，漢縣，屬鬱林郡。吳主哠鳳凰三年，分立桂林郡。〕其部曲應分給諸將。督將郭馬、何典、王族等累世舊軍，不樂離別，會吳主料實廣 州戶口〔將，即亮翻。樂，音洛。料，音聊。〕馬等四民心不安，聚眾攻殺廣州督虞授，馬自號都亮交、廣二州諸軍事，使典攻蒼梧，族攻始興。〔吳主哠甘露元 年，分桂陽南部都尉立始興郡。〕秋，八月，吳以軍師張悌為丞相，牛渚都督何植為司徒，執金吾滕脩為司空；未拜，更以脩為廣州牧，帥萬人從東道討郭馬。〔帥，讀曰率。〕馬殺南海太守劉略，逐廣州刺史筡旗。吳主又遣徐陵督陶濬將七千人，〔徐陵與洞浦對岸。吳主權時，呂範洞浦之敗，魏臧霸渡江攻徐陵，全琮徐盛擊卻之。又華覈封徐陵亭侯，則徐陵蓋亭名。吳以其臨江津，置督守之。南徐州記曰：京口先為徐陵，其地蓋丹徒縣之西鄉京口裏也。〕從西道與交州牧陶璜共擊馬。
⑥吳有鬼目菜，生亓人黃耇家；有買菜，生工人吳平家。〔吳志曰：鬼自菜，依緣棗樹，長丈餘，莖廣四寸，厚三分。買菜，高四尺、厚二分，如枇杷形，莖廣尺八寸，下莖廣五寸，兩邊生葉，綠色。〕東觀案圖書，〔吳有東觀令。觀，古玩翻。〕名鬼目曰芝草，買槊平慮草。吳主以耇為侍芝郎，平為平慮郎，皆銀印青綬。〔以漢制言之，銀印青綬，中二千石服之。〕
吳主每宴羣臣，鹹令沈醉。〔沈，持林翻。〕又置黃門郎十人為司過，宴罷之後，各奏其闕失，迕視謬言，罔有不舉，〔沈，持林翻。迕，五故翻，逆也。〕大者即加刑戮，小者記錄為罪，或剝人面，或鑿人眼。由是上下離心，莫為盡力。〔為，於偽翻。〕
益州刺史王濬上疏曰：「孫哠荒淫凶逆，宜速征伐。若一旦哠死，更立賢主，則強敵也。〔更，工衡翻。〕臣作船七年，〔泰始八年，濬始作船，至是蓋七翆年 矣。〕日有朽敗；臣年七十，死亡無日。三者一乖，則難圖也。誠願陛下無失事機。」帝於是決意伐吳。會安東將軍王渾表孫哠欲北上，〔上，時掌翻。〕邊戌皆戒 嚴，朝廷乃更議明年出師。王濬參軍何攀奉使在洛，上疏稱：「哠必不敢出，宜因戒嚴，掩取甚易。」〔易，以豉翻。〕
杜預上表曰：「自閏月以來，〔是年閏七月。〕賊但敕嚴，下無兵上。〔吳自建業寇淮、襄，皆自下泝江而上。上，時掌翻。〕以理勢推之，賊之窮計，力不兩完，必保夏口以東以延視息，〔凡人目不能視，氣不能息，則赫然死人矣。〕無緣多兵西上，空其國都。而陛下過聽，便用委棄大計，縱敵患生，誠可惜也。嚮使舉而有敗，勿舉可也。今事為之制，務從完牢，若或有成，則開太平之基，不成不過費損日月之間，何惜而不一試之！若當須後，〔須，待也。〕天時人事，不得如常，臣死其更難也。今有萬安之舉，無傾敗之慮，臣心實了，〔了，決也。〕不敢以曖昧之見自取後累，〔曖昧，不明也。累，力瑞翻。〕惟陛下察之。旬明未報，預復上表曰：〔復，扶又翻。〕「羊祜不先博謀於朝臣，〔朝，直遙翻。〕而密與陛下共施此計，故益令朝臣多異同之議。凡事當以利害相校，今此舉之利十有八、九，而其害一、二，止於無功耳。必使朝臣言破敗之形，亦不可得，直是計不出己，功不在身，各恥其前言之失而固守之也。〔此言指出賈充、荀勗、馮紞等肺肝，〕自頃朝廷事無大小，異意鋒起，雖人心不同，亦由恃恩不慮後患，故輕相同異也。自秋已來，討賊之形頗露，今若中止，孫哠或怖而生計，〔怖，普布翻。〕徙都武昌，更完脩江南諸城，遠其居民，城不可攻，野無所掠，則明年之計或無所及矣！」帝方與張華圍碁，〔博物志曰：堯造圍碁，以教子丹朱。或曰：舜以子商均愚，故作圍碁以教之，其法非智莫能也。〕預表適至，華推枰斂手曰：推，吐雷翻。枰，音平，棋局也。〕「陛下聖武，國富兵強，吳主淫虐，誅殺賢能，當今討之，可不勞而定，願勿以為疑！」帝及許之。以華為度支尚書，量計運漕。〔度，徒洛翻。量，音良。〕賈充、荀勗、馮紞固爭之，〔紞，吉感翻。〕帝大怒，充免冠謝罪。僕射山濤退而告人曰：「自非聖人，外寧必有內憂，〔左傳：晉大夫範文子之言。〕今釋吳為外懼，豈非算乎！」〔山濤身為大臣，不昌言於朝而退以告人，蓋求合於賈充者也。〕
冬，十一月，大舉伐吳，遣鎮軍將軍琅邪王軎出塗中，〔軎，音胄。吳主權作堂邑，塗塘即其地。蓋從今滁州取真州路。塗，讀曰滁。〕安東將軍王渾出江西， 〔今和州出橫江渡路。〕建威將軍王戎出武昌，平南將軍胡奮出夏口，鎮南大將軍杜預出江陵，龍驤將軍王濬、巴東監軍魯國唐彬下巴、蜀，〔監，古銜　。〕東西 凡二十餘萬。命賈充為使持節、假黃鉞、大都督，〔魏文帝以曹真都督中外諸軍事，黃鉞。明帝大和四年，司馬懿懿徵蜀，君號大都督。此仍魏制也。武王伐紂，左杖黃鉞黃鉞，天子之器，非人臣所得專用，故曰假。使，疏吏翻。〕以冠軍將軍楊濟副之；〔冠，古玩翻。〕充固陳伐吳不利，且自言衰老，不堪元帥之任，〔帥，讀從所類翻。〕詔曰：「君若不行，吾便自出。」充不得已，乃受節鉞，將中軍南屯襄陽，為諸軍節度。
⑦馬隆西渡溫水，〔武威之東有溫圍水。〕樹機能等以眾數萬據險拒之。隆似山路涖隘，乃作扁箱車，〔涖，與狹同。車箱扁，則可行狹路。扁，補典翻。〕為木屋，施於車上，〔木屋，所以蔽風雨，捍矢石。〕轉戰而前，行千餘裏，殺復甚眾。〔考異曰：隆傳曰：「或夾道累磁石，賊被鐵鎧，行不得前，隆卒悉被犀甲，無所留礙，賊以為神。」按此說太誕，恐不可信。餘謂磁石脅鐵鎧，誠有此理。〕自隆之西，音問斷絕，朝廷憂之， 或謂已沒。後隆使夜到，〔使，疏吏翻。〕帝撫掌歡笑，詰朝，召羣臣謂曰：「若從諸卿言，無涼州矣。」〔詰，去吉翻。朝，如字。〕及詔假隆節，拜宣威將軍。 〔沈約志：魏置將軍四十號，宜威第二。〕隆至武威，鮮卑大人猝跋韓且萬能帥萬餘落來降。〔且，子閭翻。帥，讀曰率。降，戶江翻。〕十二月，隆與樹機能大 戰，斬之；涼州遂平。
⑧詔問朝臣以政之損益，司徒左長史傅鹹上書，〔晉志：司徒加置左、右長史各一人。朝，直遙翻。〕以為：「公私不足，由設官太多。舊都濬有四，今並監軍乃盈於十；〔魏初置都督諸軍，東南以備吳，西以備蜀，北以備胡，隨其資望輕重而加以徵、鎮、安、平、之號，有四而已。甚後增置，有都督鄴城守諸軍，都督秦、雍、涼諸軍，都督梁、益諸軍，都督荊州諸軍，都督揚州諸軍，都督徐州諸軍，都督淮北諸軍，都督豫州諸軍，都督幽州諸軍，都督幷州諸軍，凡十。其資輕者，為監軍。〕禹分九州，今之刺史幾向一倍；〔時有司、豫、徐、兗、荊、揚、梁、益、寧、交、秦、雍、涼、冀、幽、並、青十八州刺史。幾，居希翻。〕戶口比漢十分之一，〔漢元始之初，民戶千三百二十三萬三千六百一十二，口五千九百一十九萬四千九百七十八。漢之極盛也，桓帝之初，戶二千六百七萬九百六，口五千六萬六千八百五十六。魏既並蜀，景元四年，與屬通計，民戶九十四萬三千四百二十三，口五百三十七萬二千八百九十一。蓋口猶及漢十分之一，而戶則未幾及也。〕而置郡縣更多； 虛立軍府，動有百數，而無益宿衛；五等諸侯，坐置官屬；〔腩府，謂驃騎、車騎、衛、伏波、撫軍、都護、鎮軍、中軍、典軍、上軍、撫國、領軍、護軍、左，右 衛、驍騎、遊擊、左，右，前，後軍及雜號將軍也。五等諸侯官屬，王置傅、友、文學、郎中令、中尉、大農、左，右常侍、侍郎、典書，典祠，典衛學官等令、典 書丞、治書、中尉、司馬、世子、庶子、陵廟牧長、謁者、中大夫、舍人、典府。公侯以下置官屬隨國小大，無定製。〕諸所廩給，皆出百姓，此其所以睏乏者也。當今之急，在於並官息役，上下務農而已。」鹹，玄之子也。時又議省州、郡、縣半吏以赴農功，中書監荀勗以為「省吏不如省官，省官不如省事，不如清心。昔蕭、曹相漢，載其清靜，民以寧壹，〔事見十二卷漢惠帝二年。〕所謂清心也。抑浮說，簡文案，略細苛，宥小失，有好變常以徼利者，必行其誅，所謂省事也。〔好，呼到翻徼，一遙翻。〕以九寺併尚書，蘭臺付三府，所謂省官也。〔九寺，謂九卿寺也。漢初九卿各有所掌，東都以後，尚書諸曹分掌眾事，九卿殆為具官，故欲併之尚書。蘭堂，御史臺也。三府，三公府也。漢丞相有長史、司直御史大夫有中丞、侍御史，當察舉非法，故勗欲以蘭臺付之三府。〕若直作大例，凡天下之吏皆減其半，恐文武眾官，郡國職業，劇易不同，〔易，以豉翻。〕不可以一概施之。若有曠闕，皆須更復，或激而滋繁，亦不可不重也。」
