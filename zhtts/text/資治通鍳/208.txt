△卷第二百七
唐紀二十三〔起上章困敦（庚子）七月，盡旃蒙大荒落（乙巳）正月，凡四年有奇。〕
則天順聖皇后下
久視元年（庚子、七〇〇）
1秋，七月獻俘於飲樞殿。〔李楷固獻契丹之俘也。含樞殿蓋在三陽宮。〕太后以楷固為左玉鈐衛大將軍、燕公，〔鈐，其廉翻。燕，因肩翻。〕賜姓武氏。召公卿合宴，〔召公，卿，謂將帥合宴也。〕舉觴屬仁傑曰：〔屬，之慾翻。〕「公之功也。」將賞之，對曰：「此乃陛下威靈，將帥盡力，〔將刮，上即亮翻，下所類翻。〕臣何功之有！」固辭不受。
2閏月，戊寅，車駕還宮。〔自三陽宮還洛陽宮。〕
3己丑，以天官侍郎張鍚為鳳閣侍郎、同平章事。鸞臺侍郎、同平章事李嶠罷為成均祭酒。鍚，嶠之舅也，故罷嶠政事。
4丁酉，吐蕃將麴莽布支寇涼州，圍昌松，〔吐，從暾入聲。將，即亮翻。昌松縣即漢武威郡蒼松縣，呂光改為昌松。〕隴右諸軍大使唐休璟與戰於港【章：十二行本「港」作「洪」：乙十一行本同；孔本同。】源谷。〔使，疏吏翻。璟，居永翻。〕麴莽布支兵毋鮮華，休璟謂諸將曰：「諸論既死，〔諸論死見上卷聖曆二年。〕麴莽希支新為將，不習軍事，【章：十二行本「事」下有「諸貴臣子弟皆從之」八字；乙十一行本同；孔本同；　張校同；退齊校同。】望之雖如精銳，實易與耳，請為諸君破之。」乃被甲先陷陳，〔易，豉翻。為，於偽翻。被，皮義翻。陳，讀曰陳。〕六戰皆捷，吐蕃大奔，斬首二千五百級，獲二裨將而還。〔還，音旋，又如字。〕
5司府少卿楊元亨，〔光宅元年，改太府寺為司府寺。〕尚食奉御楊元禧，皆弘之子也。〔楊弘武見二百一卷高宗乾封二年。〕元禧嘗忤張易之，〔忤，五故翻。〕易之言於太后：「元禧，楊素之族：素父子，隋之逆臣，子孫不應供奉。」太后從之，壬寅制：「楊素及其兄弟子孫皆不得任京官。」左遷元亨睦州刺史，元禧貝【嚴：「貝」改「資」。】州刺史。〔馬何羅為逆於滿武之時，而馬援貴顯於東都再造之日。沈充失身於王敦，而沈勁盡節於司馬。惡惡止其身，追罪異代之臣而併棄其子孫，此蓋出於一時之愛憎，姑以是說而藉口耳。睦州，京師東南三千六百五十九里，至東都二千八百二十一里。貝州，京師東北一千七百八十二里，至東都九百九十三里。〕
6庚戌，以魏元忠為隴右諸軍大使，擊吐蕃。
7庚申，太后欲造大像，使天下僧尼日出一錢以助其功。〔尼，女夷翻。〕秋仁傑上疏諫，其略曰：「今之伽 藍，〔上，時掌翻。疏，所去翻。伽藍，佛寺也，梵語雲憎伽藍摩。憎伽藍摩，猶中華言眾園也。伽，求加翻。〕制　過宮闕。功不使鬼，止在人役人，物不天來， 終須地出，不損百姓，將何以求！」又曰：「遊僧皆託佛法，註誤生人；〔註，戶卦翻。〕裏陌動有經坊，闤闠亦立精舍。〔崔豹古今註；闤，市垣；闠，市門。 闤，戶關翻。闠，戶對翻。〕化誘所急，切於官徵；〔誘，昔西。〕法事所須，嚴於制敕。」又曰：「梁武、簡文拾施無限，〔施，式豉翻。〕及三淮沸浪，五嶺騰 煙，〔用太宗詔中語。〕列剎盈衢，無救危亡之禍，〔剎，初餻翻。〕緇衣蔽路，豈有勤王之師！」又曰：「雖斂僧錢，百未支一。尊容既廣，不可露居，覆以百層，〔覆，敷又翻。〕尚憂未遍，自餘廊宇，不得全無。如來設，教，以慈悲為主，〔釋氏謂佛為如來。〕豈欲勞人，以存虛飾！」又曰：「比來水旱不節，〔比，毗至翻。〕當今邊境未寧，若費官財，又盡人力，一隅有難，將何以救之！〔難，乃旦翻。〕太后曰：「公教朕為善，何得相違！」遂罷其役。
8阿悉吉薄露叛，〔阿悉吉，即西突厥弩失畢五伏斤之阿悉結也；薄露，其名〕遺左金吾將軍田揚名、殿中侍御史封思業討之。軍至碎葉，薄露夜於城傍剽掠而去思業將騎追之，反為所敗。〔剽，匹妙翻。將，即亮翻。騎，奇寄翻。敗；補邁翻。〕揚名引西突厥斛瑟羅之眾攻其城，旬餘，不克。九月，薄露詐降，思業誘而斬之，〔降，戶江翻。誘，音酉。〕遂俘其眾。
9太后信重內史梁文惠公狄仁傑，羣臣莫及，常謂之國老而不名。仁傑好面引廷爭，〔好，呼到翻。爭，讀曰諍。〕太后每屈意從之。嘗從太后遊辛，遇風吹仁傑巾墜，而馬驚不能止，太后命太子追執其鞚而繫之。〔鞚，苦貢翻。〕仁傑屢以老疾乞骸骨，太后不許。入見，常止其拜，〔見賢遍翻。〕曰：「每見公拜，朕亦身痛。仍免其宿宜，戒其同僚曰：「自非軍大事，勿以煩公。」辛丑，薨，太后泣曰：「朝堂空矣！」自是朝廷有大事，眾或不能決，太后輒歎曰：「天奪吾國老何太早邪！」
太后嘗問仁傑：「朕欲得一佳土用之，誰可者﹖」仁傑曰：「未審陛下欲何所用之﹖」太后曰：「欲用為將相。」〔將，即亮翻。相，悉亮翻。〕仁傑對曰：「文學縕藉，〔縕，於問翻。藉，慈夜翻。〕則蘇味道、李嶠固其選矣。必欲取卓犖奇才，〔犖，呂角翻。〕則有荊州長史張柬之，其人雖老，宰相才也。」太后擢柬之為洛州司馬。〔自大州長史進神州司馬，故曰擢。〕數日，又問仁傑，對曰：「前薦柬之，尚未用也。」太后曰：「已遷矣。」對曰：「臣所薦者可為宰相，非司馬也。」乃遷秋官侍郎；久之，卒用為相。〔卒，子恤翻。〕仁傑又嘗薦夏官侍郎姚元崇、監察御史曲阿桓彥範、太州刺史敬暉等數十人，〔監，古銜翻。武德三年，以井州之太谷、祈〔祁〕縣置太州，六年，州廢；當是此時復置也。考異曰：梁公傳雲：「張柬之、桓彥範、敬暉、崔玄暐、袁恕己皆公所薦。公嘗退食之後，謂五公曰：『所恨衰老，身先朝露，不得見五公盛事，冀各保，愛，願盡本心。』五公心佑目擊，懸悟公意。公寢疾，五公候問，偶對終日，意無一言。少頃，流涕及枕，但相視而已。五公退出，遞不測其由。袁恕己曰：『豈不氣力轉贏，須問家事乎﹖』張柬之曰：『未聞大賢廢國謀家者也』斯須，命張柬之、袁恕己、桓彥範三公入，餘二公立於門外，曰：『曏者無言，蓋以二公之故。此二公能斷而不能密，若先與議之，事必外泄一一泄之後，則國異而家亡也。至其時或不與之，事亦不就。梁王思尚掌權，可先收而後行也。不然，則必反生大禍。』狄公沒後，經歲餘，五公潛會於幽閒之處，敘公當時之言，重結盟約，徹饌之後，相顧欲言，未至其時，恐負前諾，欲言又止，前後數四。桓彥範乃敘其言。言猶未，聞戶牖之外，聲若雷霆，須臾風，咫尺莫辨，所坐牀褥悉擲於階下。五公戰懼，不知所據，乃相謂曰：『此是狄公忠烈之至，假此靈變以驚眾心，不欲吾輩先論此事，未至其時，不可復言也。』斯須，天清日明，不異於初。易之等既誅，易之等既誅，袁請張公曰：『昔有遺言，使先收三思，豈可捨諸﹖』張公曰：但大事畢功，此是機上之物，豈有逃乎！』後梁王交通於內，五公果為所譖，俱遭流竄，所期興廢年月，遺約軌模少無異也。」按柬之等丕人偶同時在位，協力立功，仁傑豈能預知其，舉此五人，專欲使之輔立太子邪！且易之等若有可誅之便，太子有可立之勢，仁傑身為宰相，豈待五年之後，須柬之等然後發邪！此對作傳者因五人建興復之功，附會其事，雲皆仁傑所舉，受教於仁傑耳。其言譎怪無稽，今所不取。舊傳性著舉柬之、彥範、暉三人姓名，今從之。〕率為外臣。或謂仁傑：「日天下桃李，悉在公門矣。」〔程大昌演繁露：趙簡子謂陽虎曰：「惟賢者為能報恩，不肖者不能矣。夫植桃李者，夏得休息，秋得其食；植蒺蔾也。」今世通以所薦士為桃李者，說皆本此，〕仁傑曰：「薦賢為國，非為槐也。」〔為，於偽翻；下為之同。〕
初，仁傑為魏州刺史，〔見二百五卷萬歲通天元年。〕有惠政，百姓為之立生祠。後其子景暉為魏州司勁參軍，貪暴為為人患，人遂毀其像焉。〔史言狄仁傑盡忠，所以勸天下之為人臣；言其以景暉貪暴而毀祠，所以弁天下之為人子。〕
10冬，十月，辛亥，以魏元忠為蕭關道大總管，以備突厥。〔蕭關在原州平高縣界，貞觀六年，以突厥降戶置緣州，治平高之他樓城。高宗置他樓縣，神龍元年省，更置蕭關縣。厥，九勿翻。〕
11甲寅，制復以正月為十一月，一月為正月。〔以十一月為正月，事見二百四卷天授元年。以一月為正月，用夏正建寅也。復，扶又翻。〕赦天下。
12丁巳，納言韋巨源罷，以文昌右丞韋安下為鸞侍郎、同不章事。〔納言，侍中。文昌右丞，尚書右丞。鸞臺，門下。〕安石，津之孫也。〔韋津死隋，事見一百八十五卷高祖武德元年。〕
時武三思、張易之兄弟用事，安石數面折之。〔數，所角翻。折，之舌翻。〕嘗侍宴禁中，易之引蜀商未霸子等數人在座同博。安石跪奏曰：「商賈賤類，不應得預此會。」顧左右逐出之，座中皆失色；太后以其言宜，勞勉之，〔賈，音古。勞力到翻。〕同列皆歎服。〔考異曰：舊傳曰：「時鳳閣侍郎陸元方在座，退而告人曰：『此真宰相，非吾屬所及也。』」按新紀，元方已罷相。今不取。〕
13丁卯，太后幸新安；壬申，還宮。〔還，從宣翻，又音如字。〕
14十二月，甲，寅，突厥掠隴右諸監馬萬餘匹而去。〔厥，九勿翻。〕
15時屠禁尚未解，〔禁屠見二百五卷長壽元年。〕鳳閣舍人全節崔融上言，〔鳳閣，中書。全節縣，屬齊州，滿、晉之東平陸縣地；後魏曰平陸，屬濟南郡。貞觀十七年，齊王祐反，平陸人不從，更名全節。上，時掌翻。〕以為「割烹犧牲，弋獵禽獸，聖人著之典禮，不可廢闕。又，江南食魚，河西食肉，一日不可無；富者未革，貧者難堪。況貧賤之人，仰屠為生，日戮一人，終不能絕，但資恐喝，〔喝，呼葛翻。〕徒長姦欺。〔長，知兩翻。〕為政者苟順月令，合禮，經，自然遂其生，人得其性矣。」戊午，復開屠禁，〔復，扶又翻，又音如字。〕祠祭用牲牢如故。
長安元年（辛丑、七〇一）是年十月始改元長安。〕
1春，正月， 丁丑，以成州言佛跡見，〔見，賢遍翻。〕改元大足。〔自此以後，是大足元年。考異曰：朝野僉載雲：「司刑寺囚三百餘人，秋分後無計可作，乃於圓獄外羅牆角 邊作聖人跡五尺，至夜半，三百人一時大叫。內使推問，雲『昨夜有一聖人見，身長三丈，面作金色，雲：「汝等並冤枉，不須怕懼，天子萬年，即有恩赦放汝」』 把火照之，見有偽跡，即大赦天下，改為大足元年。識者相謂曰：『武家理，天下足也。』」按改元在替，不在秋；又無赦。今天取。〕
2二月，己酉，以鸞臺侍郎柏人李懷遠同不章事。〔鸞臺，門下。柏人縣，自滿以來屬鉅鹿郡；鉅鹿，唐邢州，天寶改曰堯山縣。〕
3三月，鳳閣侍郎、同平章事張錫坐知讚漏泄禁中語，臟滿數萬，當斬，臨刑釋之，流循州。〔舊志：循州至東都四千八百里。選，須絹翻。〕時蘇味道亦坐事與錫俱下司刑獄，〔下，遐稼翻。〕錫乘馬，意氣自若，舍於三品院，〔先是，制獄既繁，司刑寺別置三品院以處三品以上官之下獄者。〕帷屏食飲，無異不居。味道步至繫所，席地而臥，蔬食而已。太后聞之，赦味道，復其位。
4是月，大雪，蘇味道以為瑞，帥百官入賀。〔帥，讀曰率。〕殿中侍御史王求禮止之曰：「三月雪為瑞雪，臘月雷為瑞雷乎﹖」味道不從。既入，求禮獨不賀，進言曰：今陽和布氣草木發榮，而寒雪為災，豈得誣以為瑞！賀者皆諂諛之士地。」太后為之罷朝。〔為，幹偽翻；下問。考異曰：統紀在延載元年，僉載在久視二年。統紀雲「太拾遺」，僉載雲「侍御史」。御史臺記雲「殿中侍御史」。統紀雲「味道無以對」。舊傳雲「求禮止之，味道不從」。今年從僉載，官從臺記，事則參取諸書。〕
時又有獻三足牛者，宰相復賀。〔復扶又翻。〕求禮颺言曰：〔孔安國曰：大言而疾曰颺。颺，餘章翻。〕「凡物反常皆為妖。〔妖，於喬翻。〕此鼎足非其人，〔三公鼎足承君。〕政教不行之象也。」太后為之愀然。〔愀，七小翻。〕
5夏，五月，乙亥，太后幸三陽宮。
6以魏元忠為靈武道行軍大總管，以備突厥。
7天官侍郎鹽官顧琮同平章事。〔鹽官縣，滿屬吳郡，吳屬嘉興，置海昌都尉；梁、陳屬錢塘郡，隋屬餘杭郡，唐屬杭州。〕
8六月，庚申，以夏官尚書李迥秀同平章事。
迥秀性至孝，其母本微賤，妻崔氏常叱媵婢，母聞之不悅，迥秀即寺出之。〔迥戶頃翻。媵，以證翻。〕或曰：「賢室雖不避嫌疑，然過非七出，〔律，妻犯七出者棄之：一無子二淫佚，三不事舅姑，四口舌，五竊盜，六勡忌，七惡疾。〕何遽如是﹖」迥秀曰：「娶妻本以養親；今乃違忤顏色，〔養，餘亮翻。忤，五故翻。〕安敢留也！」竟出之。
9秋，七月，甲戌，太后還宮。
10甲申，李懷遠罷為秋官尚書。
11八月，突厥默啜寇邊，命安北大都護相王為大兵道元帥，〔相，悉亮翻。帥，所類翻。〕統諸軍擊之，未行而虜退。
12丙寅，武邑人蘇安恆上疏曰：「陛下欽先聖之顧託，受嗣子之推讓，〔先聖，謂大帝。嗣子，謂皇嗣相王。恆，戶登翻。上，時掌翻。疏，所去翻；下同。推，吐雷翻。〕敬天順人，二十年矣。豈不聞帝舜褰裳，周公復闢！舜之於禹，事祗族親；旦與成王，不離叔父。〔史記，舜，黃帝之八代孫，禹，黃帝之玄孫，故云族親。周公，武王之弟，成王之叔父；旦，其名也。離，力智翻。〕族親何如子之愛，叔父何如母之恩﹖今太子孝敬是崇，春秋既壯，若使統臨宸極，何異陛下之身！陛下年德既尊，寶位將倦，機務煩重，浩蕩心神，何不禪位東宮，自怡聖體！自昔理天下者，不見二姓而俱王也。當今梁、定、河內、建昌諸王，〔武三思封梁王，攸暨封定王，懿宗封河內王，攸寧封建昌王。〕承陛下之蔭覆，〔覆敷又翻。〕並得封王；臣謂千秋萬歲之後，於事非便，臣請黜為公侯，任以閒簡。臣又聞陛下有二十餘孫，今無尺寸之封，此非長久之計也；臣請分土而王之，擇立師傳，教其孝敬之道，以夾輔周室，屏藩皇家，斯為美矣。」〔屏，卑郢翻。〕疏奏，太后召見，〔見賢遍翻。〕賜食，慰諭而遺之。
13太后替秋高，政事多委張易之兄弟；邵王重潤與其妹永泰郡主、主伲魏王武延基竊議其事。〔重，直龍翻。〕易之訴於太后，九月，壬申太后皆逼令自殺。〔考異曰：重潤傳雲：「重潤為人席構，與其妹永泰郡主伲魏王武延基等竊議張易之兄弟何得恣入宮中；則天令杖殺。」今從實錄。〕延基，承嗣之子。〔承嗣太后之姪。〕
14丙申，以相王知左、右羽林衛大將軍事。
15冬，十月，壬寅，太后西入關，辛酉，至京師；赦天下，改元。〔改元長安。〕
16十一月，戊寅，改含元宮為大明宮。〔長安東內本日大明宮，高宗龍朔三年曰蓬萊宮，咸亨曰含元宮，今復舊名。〕
17天官侍郎安平崔玄暐，〔安平縣，漢屬涿郡，後漢屬安平國，後魏屬博陵郡，唐屬定州。〕性介直，未嘗請謁。執政惡之，〔惡，烏路翻。〕改文昌左丞。月餘，太后謂玄暐曰：「自卿改官以來，聞令史設齊自慶。〔唐吏部四司令史八十人。〕此欲盛為姦貪耳；伐還卿舊任。」乃復拜天官侍郎，〔復，扶又翻，又如字。〕仍賜綵七十段。〔唐制，凡賜十段，其率絹三匹，布三端，綿四屯；若雜綵十段，則絲布二匹，紬二匹，綾二匹，縵四匹。〕
18以主客郎中郭元振為涼州都督、隴右諸軍大使。〔唐主客郎掌二王後及諸蕃朝聘之事，屬禮部。使疏吏翻。〕
先是，涼州南北境不過四百餘裏，〔先，悉薦翻。〕突厥、吐蕃頻歲奄至城下，百姓苦之。元振始於南境硤口置和戎城，北境磧中置白亭軍，〔杜佑曰：白亭守捉在涼州城西北五百里。磧，七跡翻。〕控其衝要，拓州境千五百里，自是寇不復至城下。〔復，扶又翻。〕元振又令甘州刺史李漢通開置屯田，盡水陸之利。舊涼州粟麥斛至數千，及漢通收率之後，〔收率者，收民而率其耕。〕一縑糴數十斛，積軍糧支數十年。元振善於撫御，在涼州五年，夷、夏畏驀，令行禁止，牛羊被野，〔夏，戶雅翻。被，皮義翻。〕路不拾遺。
二年（壬寅、七〇二）
1春，正月，乙西，初設武舉。〔武舉之制，有長垛、馬射、步射、平射、筒射、馬槍、翹關、負重、身材之選。唐六典曰：武舉以七等閱其人：一曰射長垛，試射長垛三十發不出第三院為第，入中院為上，入次院為次上，入外院為次。二曰騎射，發而共中為上，或中或不中為次上，總不中為次。三曰馬槍，三板四板為上，二板為次上，一板及不為次。四曰步射，射草人中者為之上，雖中而不法，雖法而不中者為次。五曰材貌，以身長六尺已上者為次上，已下為次。六曰言語，有神采堪統領者為次上，無者為次。七曰舉重，謂翹關，率以五次上為第。皆試其高第以名聞。〕
2突厥寇鹽、夏二州。三月，庚寅，突厥破石嶺，〔忻州定襄縣有石嶺關。杜佑曰；定襄本漢陽曲縣，有石嶺關甚險固。漢定襄郡在今馬邑郡地。〕寇井州。以雍州長史薛季昶攝右臺大夫，充山東防禦軍大使，滄，瀛、幽、易，恆、定等州諸軍皆受季昶節度。〔使，疏吏翻。恆，戶發翻。〕夏，四月，以幽州刺史張仁願專知幽、平、媯、檀防禦，〔媯，居為翻。〕仍與季昶相知，以拒突厥。
3五月，壬申，蘇安恆復上疏曰；〔復，扶又翻。〕「臣聞天下者，神堯、文武之天下也，〔高祖，神堯皇帝；太宗，文武皇帝。〕陛下雖居正統，實因唐舊基。當今太子追迴，〔謂召廬陸王自房陸回，復為太子。〕年德俱盛，陛下貪其寶位而忘母子深恩，將何聖顏以見唐家宗廟，將何誥命以謁大帝墳陸﹖〔高宗稱天皇大帝。〕陛下何故日夜積憂不知鍾鳴漏盡！〔魏田豫告老曰：譬猶鍾鳴漏盡而夜行不休，此罪人也。〕臣愚以為天意人事，還歸李家。陛下雖安天位，殊不知物極則反，器滿則傾。臣何惜一朝之命而不安萬乘之國哉！」〔言不顧其死而上疏，欲以安國也。乘，繩證翻。〕太后亦不之罪。
4乙未，以相王為井州牧，充安北道行軍元帥，〔帥，所類翻。〕以魏元忠為之副。
5六月，壬戌，召神都留守韋巨源詣京師，以副留守李嶠代之。〔守，手又翻。〕
6秋，七月，甲午，突厥寇代州。
7司僕卿張昌宗〔光宅元年，改太僕寺為司僕寺。〕兄弟貴成，勢傾朝野。〔朝，直遙翻。〕八月，戊午，太子、相王、太平公主上表請封昌宗為王，制不許；壬戌，又請，乃賜爵鄴國公。
8敕：「自今有告言揚州及豫、博餘黨，〔揚州事見二百三卷光宅元年。豫、博事見二百四卷垂拱四年。〕一無所問，內外官司無得為理。」〔為，於偽翻。〕
9九月，乙丑朔，日有食之，不盡如鉤，神都見甚既。
10壬申，突厥寇忻州。
11己卯，吐蕃遺其臣論彌薩來求和。〔薩，桑葛翻。〕
12庚辰，以太子賓客武三思為大谷道大總管，洛州長史敬暉為副；辛巳，又以相王旦為井州道元帥，三思與武攸宜、魏元忠為之副；姚元崇為長史，司禮少卿鄭杲為司馬；〔欲以擊突厥，〕然竟不行。
13癸未，宴論彌薩於麟德殿。〔麟德殿在大明宮右銀臺門內；殿西重廊之後，即翰林院。是殿有三面，亦曰三殿。〕時涼州都督唐休璟入朝，亦預宴。〔璟，居永翻。朝，直遙翻。〕彌薩屢窺之。太后問其故，對曰：「洪源之戰，此將軍猛厲無敵，故欲識之。」太后擢休璟為右武威、金吾二衛大將軍。〔龍朔改左、右威衛曰左、右武威衛。〕休璟練習邊事，自碣石以西踰四鎮，鼦亙萬裏，山川要害，皆能記之。〔碣石在遼西，四鎮在西域。此言唐之西、北三邊，其山川要害，休璟皆能記之也。喝，其謁翻。亙，古鄧翻。〕
14冬，十月，甲辰，天官侍郎、同平章事顧琮薨。
15戊申，吐蕃贊普將萬餘人寇茂州，〔將，即亮翻。〕都督陳大慈與之四戰，皆破之，斬首千餘級。
16十一月，辛未，監察御史魏靖上疏，以為：「陛下既知來俊臣之姦， 處以極法，〔監，古銜翻。上，時掌翻。疏，所去翻。處昌呂翻。〕乞詳覆俊臣等所推大獄，伸其枉濫。」太后乃命監察御史蘇頲按覆俊臣等舊獄，由是雪免者甚 眾。〔考異曰：松窗雜錄：「中宗嘗召宰相蘇壞、李嶠子進見，二丞相子皆童年，迎撫於赭袍前，賜與甚厚。因語二兒曰：『爾宜意所通書，可為奏吾者言之。』頲應曰『木從繩則正，後從諫則聖。』嶠子亡其名，亦進曰：『斮朝涉之脛，剖賢人之心。』上曰：『蘇壞有子，李嶠無兒。』」按頲此年已為御史，緕為相時頲為中書舍人，父子同掌樞密，非童年也。今不取。〕頲，夔之曾孫也。〔頲，他鼎翻。蘇夔，威之子，隋開皇初議樂。〕
17戊子，太后祀南郊，赦天下。
18十二月，甲午，以魏元忠為安東道安撫大使，〔使，疏吏翻；下同。〕羽林衛大將軍李多祚檢校幽州都督，右羽林衛將軍薛訥、左武衛將軍駱務整為之副。
19戊申，置北庭都護府於庭州。〔太宗平高昌，於鈿州之北置庭州，即滿車師後王之地。〕
20侍御史張循憲為河東採訪使，有疑事不能決，病之，問侍吏曰：「此有佳客，可與議事者乎﹖」吏言前平鄉尉猗氏張嘉貞有異才，〔魏收志：廣平郡任縣有平鄉城。隋置平鄉縣，治古鉅鹿城，屬邢州。猗氏縣，古郇國，自漢以來屬河東郡。〕循憲召見，詢以事；嘉貞為條析理分，〔隨條而析之，隨理而分之。為，於偽翻。〕莫不浩然；〔浩，與酒同，蘇蟹翻。浩然，悚然也。〕循憲因請為奏，皆意所未及。循憲還，見太后，〔見，賢遍翻。〕太后善其奏，循憲具言嘉貞所為，且請以己之官授之。太后曰：「朕寧無一官自進賢邪！」因召嘉貞，入見內殿，〔見，賢遍翻。〕與語，大悅，即拜監察御史；擢循憲司勳郎中，〔唐司勳郎掌邦國官人之勳級，屬吏部。監，古銜翻。〕賞其得人也。
三年（癸卯、七〇三）
1春，三月，壬戌朔，日有食之。
2夏，四月，吐蕃遺使獻馬千匹、金二千兩以求婚。〔使，疏吏翻；下同。〕
3開月，丁丑，命韋安石留守神都。
4己卯，改文昌臺為中臺。〔光宅元年，改尚書省為犬昌臺。〕以中臺左丞李嶠知納言事。
5新羅王金理洪卒，〔卒，子恤翻。〕遺使立其弟崇基為王。
6六月，辛酉，突厥默啜遺其臣莫加幹來，請以女妻皇太子之子。〔妻，七細翻。〕
7寧州大水，溺殺二千餘人。〔溺，奴狄翻。〕
8秋，七月，癸卯，以正諫大夫朱敬則同平章事。〔考異曰：新紀雲「壬寅」；唐曆雲「十四日癸卯」，今從之。〕
9戊申，以相【章：十二行李「相」上有「幷州牧」三字；乙十一行本同；孔本同。】王旦為雍州牧。〔相悉亮翻。雍，於用翻。考異曰：唐曆「十八日丁未」，今從實錄。〕
10庚戌，以夏官尚書、檢校涼州都督唐休璟同鳳閣鸞臺三品。時突騎施酋長烏質勒與西突厥諸部相攻，〔騎，奇奇翻。酋，慈由翻。長，知兩翻。考異曰：武平一景龍文館記作「烏折勒」，今從新、舊書。〕安西道絕。太后命休璟與諸宰相議其事，頃之，奏上，〔上，時掌翻。〕太后即依其議施行。後十餘日，安西諸州請兵應接，程期一如休璟所畫，太后謂休璟曰：「恨用卿晚。」謂諸宰相曰：「休璟練習邊事，卿曹十不當一。」
時西突厥可汗斛瑟羅用刑殘酷，諸部不服。烏質勒本隸斛瑟羅，號莫賀達幹，能撫其眾諸部歸之，斛瑟羅不能制。烏質勒置都督二十員，各將兵七千人，屯碎葉西北；〔將，即亮翻。〕後攻陷碎葉，徙其牙帳居之。斛瑟羅部眾離，散，因入朝，不敢復還，〔天授元年書斛瑟羅入居內地，神功元年書來俊臣誣陷斛瑟羅，則其入朝必不在是年，此因書烏質勒事敘其得國之由，遂及斛瑟羅失國事耳。朝，宜遙翻。〕烏質勒悉併其地。
11九月，庚寅朔，日有食之，既。
12初左臺大失、同鳳閣鸞臺三品魏元忠為洛州長史，洛陽令張昌儀恃諸兄之勢，每牙，直上長史聽事；〔凡牙參者，立於庭下。上，時掌翻。聽，讀曰廳。〕元忠到官，叱下之。〔下，遐稼翻。〕張易之奴暴亂都市，元忠杖殺之。及為相，太后召易之弟岐州刺史昌期，欲以為雍州長史，對仗，問宰相曰：「誰堪雍州者﹖」元忠對曰：「今之朝 臣無以易薛季昶」〔雍，於用翻。朝，宜遙翻。〕太后曰：「季昶久任京府，朕欲別除一官；昌期何如﹖諸相皆曰：「陛下得人矣。」元忠獨曰：「昌期不堪！」太 後問其故，元忠曰：「昌期少年，不閑吏事，〔少，詩照翻。〕曏在岐州，戶口逃亡且盡。雍州帝京，事任繁，劇，不若季昶強幹習事。」太后默然而止。元忠又嘗 面奏：「臣自先帝以來，蒙被恩渥，今承乏宰相，〔元忠自言朝廷乏人，己得承之備位宰相。被，皮義翻。〕不能盡忠死節，使小人在側，臣之罪也！」〔小人在側，斥張易之兄弟。〕太后不悅。由是諸張深怨之。
司禮丞高戩，太平公主之所愛也。〔司禮丞，即太常丞。戩，即淺翻。〕會太后不豫，張昌宗恐太后」日晏駕，為元忠所誅，乃譖元中與戩私議雲：「太后老矣，不若挾太子為久長。」〔言為久長之計。〕太后怒，下元忠、戩獄，〔下，遐稼翻。〕將使與昌宗廷辨之。昌宗密引鳳閣舍人張說，賂以美官，使證元忠；說許之。〔說，讀曰悅。〕明日，太后召太子、相王及諸宰相，使元忠與昌宗參對，往復於決。昌宗曰；「張說聞元忠言，請召問之。」
太后召說。說將入，鳳閣舍人南和未璟〔南和縣，漢屬廣平國。未白曰：水經雲，北有和成縣，故此縣雲南。後周置南和郡，隋廢郡為縣，唐屬邢州。璟，固永翻。〕謂說曰：「名義至重，鬼神難欺，不可黨邪陷正以求苟免！若獲罪流竄，其榮多矣。若事有不測，璟當叩閤力爭，〔言叩閤門而力爭也。程大昌曰：凡內殿、便殿皆可謂之閤。〕與子同死。努力為之，萬代瞻仰，在此舉也！」殿中侍御史濟源張廷珪曰：「朝聞道，夕死可矣！」〔論語載孔子之言。濟，子禮翻。〕佑史劉知幾曰：「無汙青史，為子孫累！」〔幾，居希翻。汙，烏故翻。累，力瑞翻。〕
及入，太后問之，說未對。元忠懼，謂說曰：「張說欲與昌宗共羅織魏元忠邪！」說叱之曰：「元忠為宰相，何乃效委巷小人之言！」昌宗從旁迫趣說，使速言。〔趣，讀曰促。〕說曰：「陛下視之，在陛下前，猶逼臣如是，況在外乎！臣今對廣朝，不敢不以實對。〔朝，宜遙翻。〕臣實不聞元忠有是言，但昌宗逼臣使誣證之耳！」易之、昌宗遽呼曰：〔呼，火故翻。〕「張說與魏元忠同各！」太后問其狀。對曰：「說嘗謂元忠為伊、周；伊尹放太甲，周公攝王位，非欲反而何﹖」說曰：「易之兄弟小人，徒聞伊、周之語，安知伊、周之道！日者元忠初衣紫，〔衣，於既翻。太宗貞觀四年，詔三品以上服紫。〕臣以郎官往賀，元忠語客曰：『無功受寵，不勝凓懼。』〔語，牛倨翻。勝，音升。〕臣實言曰：『明公居伊、周之任，何愧三品！』彼伊尹、周公皆為臣至忠，古今驀仰。陛下用宰相，不使學伊、周，當使學誰邪﹖且臣豈不佑今日附昌宗立取臺衡，〔三臺為泰階，北斗杓三星為玉衡。宰輔得人，則玉衡正而泰階平，故謂宰輔為臺衡。〕附元忠立致族滅！但臣畏元忠冤魂，不敢誣之耳。」太后曰：「張說反覆小人，宜並繫治之。」〔治，宜之翻。他日，更引問說，對如前。太后怒，命宰相與河內王武懿宗共鞫之，說所執如初。〕
朱敬則抗疏理之曰：「元忠素稱忠正，張說所坐無名，若令抵罪，失天下望。」蘇安恆亦上疏，〔恆，戶登翻。上，時掌翻。疏，所去翻。〕以為：「陛下革命之初，人以為納諫之主；暮年以來，人以為受佞之主。自元忠下獄，里巷恟恟。〔下遐稼翻。恟，許勇翻。〕皆以為陛下委信姦宄，斥逐賢良，忠臣烈士，皆撫髀於私室而箝口於公朝，畏易之等意，〔箝，其廉翻。朝，宜遙翻。迕，五故翻。〕徒取死而無益。方今賦役煩重，百姓凋弊，重以讒慝專恣，刑賞失中，〔重以，宜用翻。〕竊恐人心不安，別生他變，爭鋒於朱雀門內，問鼎於大明殿前，〔朱雀門，謂宮城南門。大明殿，即含元殿。〕陛下將何以謝之，何以禦之﹖」易之等見其疏，太怒，欲殺之，賴朱敬則及鳳閣舍人桓彥範、著作郎陸澤魏知古保救得免。〔先天元年，方復置深州，又分饒陽、鹿城於古郻城置陸澤縣。史因魏知古貴顯於開元之時，遂以後來士斷書之。郻，苦麼翻。考異曰：舊傳雲：「易之慾遺刺客殺之。」若遺刺客，必不遺人知，敬則等安能保護！蓋欲白太后殺之耳〕
丁酉，貶魏元忠為高要尉；〔高要縣，漢屬蒼梧郡，宋、齊屬南海郡，陳置高要郡，隋帶端州。〕戩、說皆流嶺表。元忠辭日，這於太后曰：「臣老矣，今向嶺南，十死一生。陛下他日心有思臣之時。」太后問其故，時易之、昌宗皆侍側，元忠指之曰：「此二小兒，終為亂階。」易之等下殿，叩膺自擲稱冤。太后曰：「元忠去矣！」
殿中侍御史景城王晙〔景城縣，漢屬勃海郡，後魏併入城不縣，隋開皇十八年改曰景城，屬滄州。晙，私潤翻，又音俊。〕復奏申理元忠，〔復，扶又翻；下子復同。〕未璟謂之曰：「魏公幸已得全，今子復冒威怒，得無狼狽乎！」晙曰：「魏公以忠獲罪，晙為義所激，顛沛無恨。」璟歎曰：「璟不能申魏公之枉，深負朝廷矣。」
太子僕崔貞慎等八人餞元忠於郊外，〔唐制，太子僕從四品下，掌太子車輿、乘騎、儀仗之政令。〕易之詐為告密人柴明狀，稱貞慎等與元忠謀反。太后使監察御史丹徒馬懷素鞫之，〔丹徒，春秋時吳之朱方也，漢為丹徒，縣，屬會稽郡；吳為京口戌，晉以下為南徐州；隋為延陸縣，屬江都郡；唐為丹徒縣，帶潤州。監，古銜翻。〕謂懷素曰：「茲事皆實，略問，速以聞。「頃之，中使督趣者數四，〔使疏吏翻。趣，讀日促。〕曰：「反狀昭然，何稽留如此﹖」懷素請迆明對質，太后曰：「我自不知柴明處，但據狀鞫之，安用告者﹖」懷素據實以聞，太后怒曰：「卿欲縱反者邪﹖」對曰：「臣不敢縱反者！元忠以宰相謫官貞慎等以親故追送，若誣以為反，臣實不敢。昔欒布奏事彭越頭下，漢祖不以為罪，〔欒布事見十二卷漢高帝十一年。〕況元忠之刑未如彭越，而陛下欲誅其送者乎！且陛下操生殺之柄，〔操，千高翻。〕欲加之罪，取決聖衷可矣；若命臣推鞫，臣不敢不以實聞。」太后曰：「汝欲全不罪邪﹖」對曰：「臣智識愚淺，實不見其罪。」太后意解。貞慎等由是獲免。
太后嘗命朝貴宴集，〔朝直遙翻。〕易之兄弟皆位在未璟上。易之素憚璟，欲悅其意，虛位揖之曰：「公方今第一人，何乃下坐﹖」璟曰：「才劣位卑，張卿以為第一，何也﹖」天官侍郎鄭杲謂璟曰：「中丞杯奈何卿五郎﹖」〔考異曰：新舊傳皆作「鄭善果」。按善果乃是高祖時人，新、舊傳皆誤，當從御史臺記。〕舉坐悚惕。〔坐，徂臥翻。〕時自武三思以下，皆謹事易之兄弟，璟獨不為之禮。諸張積怒，常欲中傷之；〔中，竹仲翻。〕太后知之，故得免。
13丁未，以左武衛大將軍武攸宜充西京留守。〔守，式又翻。〕
14冬，十月，丙寅，車駕發西京；乙酉，至神都。
15十一月，【章：十三行本「月」 下有「己丑」二字；乙十一行本同；孔本同；張校同；退齊校同。】突厥遺使謝許婚。〔使，疏吏翻。〕丙寅，【章：十三行本「寅」作「申」；孔本同；張校同。】宴於宿羽臺，〔宿羽臺在東都宿羽官中，高宗調露元年所起。〕太子預焉。宮尹崔神慶上疏；〔上，時翻。疏，所去翻。〕以為：「今五品以上所以佩龜者，為別敕徵召，恐有詐妄，內出龜合，然後應命。況太子國本，古來徵召皆用玉契。〔唐制，百官有隨身魚符，以明貴賤，應召命，左二，右一；左者進內，右者隨身。皇太子以玉契召，勘合乃赴；親王以金，庶官以，皆題某位姓名，成冊盛以魚袋。天授二年改佩魚為龜。張鷟朝野僉載曰：唐以鯉魚符，遂為魚符。至偽周，武姓也，玄武，龜也，因改魚符為龜。符為，於偽翻。〕此誠重慎之極也。昨緣突厥使見，太子應預朝參，〔使，疏吏翻。見，賢遍翻。朝，宜遙翻；下同。〕直有文符下宮，曾不降敕處分，〔下，遐稼翻。處，昌呂翻。分扶問翻。〕臣愚謂太子非朔望朝參、應別召者，望降墨敕及玉契。」太后甚然之。
16始安獠歐陽倩〔始安，郡桂州。范成大桂海虞衡志曰：獠依山林而居，無酋長版籍，蠻之荒忽無常者也。以射生食動為活，蟲豸能蠕動者皆取食。獠魯皓翻。〕擁眾數萬，攻陷州縣，朝廷思得良吏以鎮之。朱敬則稱司封郎中裴懷古有文武才，〔唐司封郎掌國之封爵，屬吏部。〕制以懷古為桂州都督，仍充招慰討擊使。〔使，疏吏翻。〕懷古纔及嶺上，飛書示以禍福，倩等仰降，〔降，戶江翻。〕且言「為吏所侵逼，故舉兵自救耳。」懷古輕騎赴之。〔騎，奇寄翻。〕左右曰：「夷獠無信，不可忽也。」懷古曰：「吾使仗忠信，可通神明，而況人！」乎遂詣其營，賊眾大喜，悉歸所掠貨財；諸洞酋長素持兩端者，皆來款附，〔酋，慈由翻。長，知兩翻。〕嶺外悉定。
17是歲，分命使者以六條察州縣。〔使，疏吏翻。〕
18吐蕃南境諸部皆叛，贊普器弩悉弄自將擊之，卒於軍中。〔將，即亮翻。卒，子恤翻。〕諸子爭立，久之，國人立其子棄隸蹜贊為贊普，生七年矣。〔史言諸論既死，吐蕃國勢稍衰。〕
四年（甲辰、七零四）
1春，正月，丙申，冊拜右武衛將軍阿史那懷道為西突厥十姓可汗。懷道，斛瑟羅之子也。〔厥，九勿翻。可，從刑入聲。汗，音寒。〕
2丁未，毀三陽宮，以其材作興泰宮於萬安山。〔萬安山在洛州壽安縣西南四十里。〕二宮皆武三思建議為之，請太后每歲臨幸，功費甚廣，百姓苦之。左拾遺盧藏用上疏，以為：「左右近臣多以順意為忠，朝廷具僚皆以犯忤為戒，〔上，時掌翻。疏，所去翻。朝，直遙翻。忤，五故翻。〕致陛下不知百姓失業，傷陛下之仁。陛下誠能以勞人為辭，發制罷之，則天下皆知陛下苦己而愛人也。」不從。藏用，承慶之弟孫也。盧承慶見二百卷顯慶二年。
3壬子，以天侍郎韋嗣立為鳳閣侍郎、同平章事。〔天官，吏部。嗣，祥吏翻。〕
4夏官侍郎、同鳳閣鸞臺三品李迥秀頗受賄賂，監察御史馬懷素劾奏之。〔夏官，兵部。鳳閣、鸞臺，中書、門下。迥，戶頃翻。監，古銜翻。劾，戶概翻，又戶得翻。〕二月，癸亥，迥秀貶廬州剌史。〔隋改梁、周之合州為廬州。唐因之。舊志：廬州，京師東南二千三百八七里，至東都一千五百六十九里。〕
5壬申，正諫大夫，同平章事朱敬則以老疾致仕。敬則為相，〔相，悉亮翻。〕以用人為先，自餘細務不之視。
6太后嘗與宰相議及剌史、縣令。三月，己丑，李嶠、唐休璟等奏：「竊見朝廷物議，遠近人情，莫不重內官，輕外職，每除授牧伯，皆再三披訴。比來所遺外任，多是貶累之人；〔比，毗至翻。累，力瑞翻，罪累也。〕風俗不澄，寔由於此。望於臺、閣、寺、監妙簡賢良，分典大州，共康庶績。臣等請輟近侍，率先具僚。」太后命書名探之，〔探，吉南翻。〕得韋嗣立及御史大夫楊再思等二十人。癸巳，制各以本官檢校剌史。嗣立為汴州剌史。〔舊志：汴州，京師東一千三百五十里，至東都四百一里。〕其後政績可稱者，唯常州剌史薛謙光、徐州剌史司馬鍠而已。〔鍠，所萌翻，又音皇。常州，京師東南二千八百鈿十三里，至東都一千九百八十三里。徐州，京師東二千六百四里，東都東一千二百五十七里。〕
7丁丑，徙不恩王重福為誰王。〔重，直龍翻。〕
8以夏官侍郎宗楚客同平章事。
9鳳閣侍郎、同鳳閣鸞臺三品蘇味道謁歸葬其父，制州縣無葬事。〔味道，趙州欒城縣人。〕味道因之侵毀鄉人墓田，役使過度，監察御史蕭玉忠劾奏之，左遷坊州剌史。〔唐之先元皇帝，周天和中為敷州事史，於中部縣置馬坊。高祖武德二年，因分鄜州之中部鄜城置坊州。〕至忠，引之玄孫也。〔蕭引見一百七十卷陳宣帝太建二年。監，古銜翻。劾，戶概翻，又戶得翻。〕
10夏，四月，壬戌，同鳳閣鸞臺三品韋安石知納言，李嶠知內史事。
11太后幸興泰宮。
12太后復稅天下僧尼，作大像於白司馬阪，〔復，扶又翻。洛城北邙山有白司馬阪。〕令替官尚書武攸寧檢校，糜費巨億。李嶠上疏，以為：「天下編戶，貧羽者眾。造像錢見有一十七萬餘緡，若將散施，〔見，賢遍翻；下見在同。散，如字。施，式豉翻。〕人與一千，濟得一十七萬餘戶，拯飢寒之弊，省勞役之勤，順諸佛慈悲之心，霑聖君亭育之意，人神胥悅，功德無窮。方作過後因緣，豈如見在果報！」監察御史張廷珪上疏諫曰：「臣以時政論之，則宜先邊境，蓄府庫，養人力；以釋教論之，則宜救苦厄，滅諸相，〔先悉薦翻。，亮翻。〕崇無為。伏願陛下臣之愚，行佛之意，務以理為上，不以人廢言。」太后之罷役，〔為，於偽翻。〕仍召見廷珪，〔見，賢遍翻。〕深賞慰之。
13鳳閣侍郎、同鳳閣鸞臺三品姚元崇以母老固請歸侍，六月，辛酉，以元崇行相王府長史，秩位並同三品。
14乙丑，以天官侍郎崔玄暐同平章事。
18秋，七月，丙戌，以神都副留守楊再思為內史。〔守，手又翻。〕
再思為相，專以諂媚取容。司禮少卿張同休，易之之兄也，嘗召公卿宴集，酒酣，戲再思曰：「楊內史面似高麗。」再思欣然，即翦紙帖巾，反披紫袍，為高麗，舞，〔唐十部樂有高麗伎，舞者四人；楊再思蓋倣之為此舞。〕舉坐大笑。〔坐，徂臥翻。〕時人或譽張昌宗之美〔譽，音餘。〕曰：「六郎面似蓮花。」再思獨曰：「不然。」昌宗問其故，再思曰：「乃蓮花似六郎耳。」
19甲午，太后還宮。
20乙未，司禮少卿張同休，汴州剌史張昌期、尚方少監張昌儀皆坐贓下獄，〔下，遐稼翻。〕命左右臺共鞫之；丙申，敕，張易之，張昌宗作威作福，亦命同鞫。辛丑，司刑正賈敬言奏：「張昌宗強市人田，〔光宅改大理正為司刑正，從五品，掌參議刑辟、詳正科條之事。〕應徵銅二十斤。」制「可」。乙巳，御史大夫李承嘉、中丞桓彥範奏：「張同休兄弟贓共四千餘緡，張昌宗法應免官。」昌宗奏：「臣有功於國，所犯不至免官。」太后問諸宰相：「昌宗有功乎﹖」楊再思曰：「昌宗合神丹，〔合音閣。〕聖躬服之有驗，此莫大之功。太后悅，赦昌宗罪，復其官。一補闕戴令言作兩腳狐賦以譏再思，〔言再思妖媚如狐，特兩腳耳。〕再思出令言為長社令。
21丙午，夏官侍郎、同平章事宗楚客有罪，太遷原州都督，充靈武道行軍大總管。
22癸丑，張同休貶岐山丞，〔後魏分扶風雍縣置平秦郡，西魏改為岐山郡，隋廢郡為縣，屬岐州。〕張昌儀貶博望丞。
鸞臺侍郎、知納言事、同鳳閣鸞臺三品韋安石與奏張易之等罪，敕付安石及右庶子、同鳳閣鸞臺三品唐休璟鞫之，未竟而事變。八月，甲寅，以安石兼檢校揚州刺【章：十二行本「剌」作「長」；乙十一行本同；張校同，雲無註本作「剌」。】史，〔考異曰：唐曆雲「五日戊午」。今從實錄。〕庚申，以休璟兼幽營都督、安東都護。休璟將行，密言於太子曰：「二張恃寵不臣，必將為亂。」殿下宜備之。
23相王府長史兼知夏官尚書事、同鳳閣鸞臺三品姚元崇上言：「臣事相王，不宜典兵馬。〔夏官即兵部也，故云然。相，息亮翻。〕臣不敢愛死，不敢愛死，恐不益於王。」辛西，改替官尚書，餘如故。元崇字元之，時突厥叱列元崇反，太后命元崇以字行。
24突厥默啜既和親，戊寅，始遺淮陽王武延秀還。〔武延秀被拘見上卷聖曆元年。〕
25九月，壬子，以姚元之充靈武道行軍大總管；辛西，以元之為靈武道安撫大使。〔使，疏吏翻。〕
元之將行，太后令舉外司堪為宰相者。〔外司，謂外朝諸司官。〕對曰：「張柬之沈厚有謀，能斷大事，〔沈，持林翻。斷，丁亂翻。〕且其人已它，惟陛下急用之。」冬，十月，甲戌，以秋官侍郎張柬之同平章事，時年且八十矣。
26乙亥，以韋嗣立檢校魏州剌史，餘如故。
28太后命宰相各舉堪為員外郎者，韋嗣立薦廣武公【章：十二行本「公」作「令」；乙十一行本同；孔本同；熊校同。】岑羲曰：「但恨其伯父長倩為累。」〔長倩死見二百四卷天授二年。累，力瑞翻；下同。〕太后曰：「苟或有才，此何所累！」遂拜天官員外郎。〔唐六典曰：周官太宰之屬官有上士，蓋今員外郎之任也。未百宮階次有員外郎，美遷為尚書郎。隋文帝開皇六年，尚書二十四曹，各置員外郎一人，品從第六，謂曹郎本員之外復置郎也。煬帝大業三年，又廢二十四司員外郎，每司減一員，置承務郎一人，同開皇員外郎之職，日選部承務郎。唐尚書諸曹各置員外郎，吏部置二人。天官，即吏部也。〕由是諸緣坐者漿得進用。
29十一月，丁亥，以天官侍郎韋承慶為鳳閣侍郎、同平章事。
30癸卯，成均祭酒、同鳳閣臺三品李嶠罷為地官尚書。
31十二月，甲寅，敕大足已來新置官並停。
32丙辰，鳳閣侍郎、同不章事韋嗣立罷為成均祭酒，檢校魏州剌史如故；以兄承慶入相故也。相，息亮翻。
太后寢疾，居長生院，〔長生院，即長生殿；明年五王誅二張，進至太后所寢長生殿，同此處也。蓋唐寢殿皆謂之長生殿。此武戶寢疾之長殿，洛陽宮寢殿也。肅宗大漸越王係授甲長生殿，長安大明宮之寢殿也。白取易長恨歌所謂「七月七日長生殿，夜半無人私語時」，華清宮之長生殿也。〕宰相不得見者累月，惟張易之、昌宗侍側。疾少閒，〔閒，如字。〕崔玄暐奏言：「皇太子、相王，仁明孝友，足侍湯藥。〔相，息亮翻。〕宮禁事重，伏願不令異姓出入。」太后曰：「德卿厚意。」易之、昌宗見太后疾篤，恐禍及己，引用黨援，陰為之備。屢有人為飛書及膀其書於通衢，雲「易之兄弟謀反」，太后皆不問。
辛未，許州人楊元嗣，告「昌宗嘗召術士李弘泰佔相，夕泰言昌宗有天子相，〔相，亮翻。〕勸於定州造佛寺，則天下歸心。」〔考異曰：實錄雲：「長安四年秋，元嗣告之，太后令鳳閣侍郎韋承慶推鞫。」按十一月丁亥，承慶始為鳳閣侍郎。今從唐曆。〕太后命韋承慶及司刑卿崔神慶、御史中丞宋璟鞫之。神慶，社基之弟也。承慶、神慶奏言：「昌宗款稱『夕泰之語，尋已奏聞』，準去首原；〔法，自首者原其罪。承慶、神慶欲準此條以脫昌宗之罪。首，式又翻。〕弘泰妖言，請收行法。」〔妖，於喬翻；下同。〕璟與大理亟封全禎奏：「昌宗寵榮如是，復召術士佔相，〔復，扶又翻。〕志欲何求！弘泰稱筮得純乾，天子之卦。昌宗儻以弘泰為妖妄，何不執送有司！雖雲奏聞，終是包藏禍心，法當處斬破家。〔處，昌呂翻。〕請收付獄，窮理其罪！」太后久之不應，璟又曰：「儻不即收繫，恐其搖動眾心。」太后曰：「卿且停推，〔停其事，且莫推究。〕俟更檢詳文狀。」璟退，太拾遺江都邕進曰：〔江都縣帶揚州。〕「向觀宋璟所奏，志安社稷，非為身謀，願陛下可其奏！」太后不聽。尋敕璟揚州推按，又敕璟按幽州都督屈突仲翔贓汙，〔屈，九勿翻。〕又敕璟副李嶠安撫隴、蜀；璟皆不肯行，奏曰：「故事，州縣官有罪，品高則侍御史、千則監察御史按之，中丞非軍國大事，不當出使。〔監，古銜翻。使，疏吏翻。〕今隴、蜀無變，不識陛下遣臣出外何也﹖臣皆不敢奉制。」〔考異曰：御史臺記雲：「易之、昌宗冀璟使後，當列狀誅璟。」按易之等若果可以列狀誅璟，則何必待其出使然後為之！此蓋璟方奏請收禁昌宗，故太后欲遣璟出以散其事耳。璟必欲收禁，故辭不肯行；太后自省理屈，故不迫遣耳。不然，璟若無事不行，太后豈不能以拒違制命罪之邪！又云：「時璟家禮會，易之等伺其外以剌之。有密告璟者，乘庫車於他所而免。」按若實有其亦，璟安得不自陳於太后！若無其亦，則人妄言耳。今不取。〕
司刑少卿桓彥範上疏，以為：「昌宗無功荷寵，〔荷，下可翻。〕而包藏禍心，自招其咎，此乃皇又降怒；陛下不忍加誅，則違天不祥。且昌宗既雲奏訖，則不當更與弘泰往還，使之求福禳災，是則初無悔心；所以奏者，擬事發則雲先已奏陳，不發則俟時為逆。此乃奸臣詭計，若雲可捨，誰為可刑！況事已再發，陛下皆釋不問，使昌宗益自負得計，天下亦以為天命不死，此乃陛下養成其亂也。苟逆臣不誅，社稷亡矣。請付鸞臺鳳閣三司，考竟其罪！」〔三司，謂尚書刑部、大理寺、御史臺也。唐制，大獄則召大三司考竟，又詔中書、門下同鞫之。〕疏奏，不報。
崔玄暐亦屢以為言，，戈後令法司議其罪。玄暐弟司刑少卿擶，處以大辟。〔擶，皮變翻。處，昌呂翻。闢，毗亦翻。〕宋璟復奏收昌宗下獄。〔復，扶又翻。下，遐嫁翻。〕太后曰：「昌宗已自奏聞。」對曰：「昌宗為飛書所逼，窮而自陳，勢非得已。且謀反大道，無容首免。〔首，式又翻。〕若昌宗不伏大刑，安用國法！」太后溫言解之。璟聲色逾厲曰：「昌宗分外承恩，〔分扶問翻。〕臣知這出禍從，然義激於心，雖死不恨！」【章：十二行本「恨」下有」太后不悅」四字；乙十一行本同；孔本同；張校同。】楊再思恐其忤奏，遣昌宗詣臺。璟庭立而按之；事未畢，太后遣中使召昌宗特敕赦之。〔考異曰：御史臺記、唐曆、舊傳並雲「收按易之等」。按璟止鞫昌宗佔相事耳，無緣及易之。今所不取。舊張易之傳雲：「宋璟請按易之，則天陽許，尋敕宋璟使幽州按都督屈突仲翔；令司禮卿崔神慶希旨，雪昌宗兄弟。」唐曆雲，「桓彥範上疏不報，璟登時出使。」按璟傳雲：「特敕原易之，仍令詣璟謝。」則是昌宗敕免時，璟在都，不出使也。實錄雲「令韋承慶、崔神慶與璟推鞫」，當是璟執正其罪而神慶寬之耳，非璟出使後，神慶始鞫之也。舊未璟、易之傳自相違。今從御史臺記。〕
左臺中丞桓彥範、右臺中丞東光袁恕己共薦詹事司直陽嶠為御史。〔光宅分御史左、右臺，各置大失、中丞、侍御史。東光縣，漢屬勃海郡，唐屬滄州。詹事司直正九品上，掌彈劾宮僚，糾舉職事。〕楊再思曰：「嶠不樂搏擊之任如何﹖」彥範曰：「為擇人，豈必待其所欲！所不欲者，尤須與之，所以長難進之風，抑躁求之路。「〔樂，音洛。為，於偽翻。長，佑兩翻。躁，則到翻。〕乃擢為右臺侍御史。嶠，休之之玄孫也。〔陽休之仕高齊貴顯。〕
先是李嶠、崔玄暐奏：「往屬革命之時，人多道節，遂致刻薄之吏，恣行酷法，其周興等所劾破家者，並請雪免。」司刑少卿桓彥範又奏陳之，表疏前後十上。〔先，悉薦翻。屬，之慾翻。劾，戶概翻，又戶得翻。上，時掌翻。〕太后乃從之。
中宗大和大聖大昭孝皇帝上〔諱顯，高宗第七子也。中更名哲，已而復舊名。景雲元年，諡孝和皇帝，廟號〕
〔中宗，天寶八年，追尊大和大聖皇帝，十三載，追尊大和大聖大昭孝皇帝。〕
神龍元年（乙巳、七零五）
1春，正月，壬午朔，赦天下，改元。〔考異曰：新紀：「長安五年，正月，壬午，大赦；甲子，太子監國，改元。」按則天實錄：「神龍元年，正月，壬午朔，大赦，改元。」舊紀、唐曆、統紀、會要皆同。紀年通譜亦以神龍為武后年號，中宗因之。新紀誤也。〕自文明以來，得罪者非揚、豫、博三州及諸反道魁首，鹹赦除之。
2太后疾甚，麟臺監張易之　、春官侍郎張昌宗居中用事，張柬之、崔玄暐與中臺右丞敬暉、〔光宅元年，改尚書左、右丞為文昌左、右丞，長安三年，又改為中臺左、右丞。〕司刑少卿　桓彥範、王府司馬袁恕己謀誅之。柬之謂右羽林衛大將軍李多祚曰：「將軍今日富貴，誰所致也﹖」多祚泣曰：「大帝也。」柬之曰：「今大帝之子為二豎所危，將軍不思報大帝之德乎！」多祚曰：「苟利國家，相公處分，〔處昌呂翻。分扶問翻。〕不敢頊身及妻子。」因指天地以自誓。遂與定謀。
初，柬之與荊府長史閺鄉楊元琰相代，〔荊州都督府長史，故曰荊府。閺鄉在漢弘農湖縣界，隋分置縣，屬洛州，唐屬虢州。二人相代，當在久視元年。閺，音旻。〕同泛江，至中流，語及太后革命事，元琰慨然有匡復之志。及柬之為相，引元琰為右羽林將軍，謂曰：「君頗記江中之言乎﹖今日非輕授也。」柬之又用彥範、暉及右散騎侍郎李湛〔魏、晉置散騎常侍、侍郎，與侍中，黃門共平尚書奏事。其後用人或雜，江左不重此官，或省或置。隋初省侍郎，置常侍，從三品，當陪從朝直，煬帝又省之。武德初，以為加官。貞觀，初，置常侍二人，屬門下省，為職事官。顯慶二年，又置二員，屬中書省，始有左、右之號，並金蟬、珥貂，左黨侍與侍中左貂，右黨侍與中書令右貂，謂之八貂。唐未嘗置散騎侍郎也，據舊書，湛時為右散騎常侍，當從之。散悉亶翻。騎，奇寄翻。〕皆為左、右羽林將軍，委以禁兵。易之等疑懼，乃更以其黨武攸宜為右羽林大將軍，易之等乃安。
俄而姚元自靈武至，柬之、彥範相謂曰：「事濟矣！」遂以其謀告之。彥範以事白其母，母曰：「忠孝不兩全，先國後家可也。」〔先，悉薦翻。後，戶遘翻。〕時太子於北門起居，〔洛陽宮北明，亦日玄武門。不從端門入而從北門入問起居，取使近也。〕彥範、暉謁見，〔見，賢遍翻。〕密陳其策，太子許之。
癸卯，柬之、玄暐、彥範與左威衛將軍薛思行等帥左右羽林兵五百餘人至玄武門，〔帥，讀曰率。〕遣多祚、湛及內宜郎、駙馬都尉安陽王同皎〔唐東宮內直局有內直郎二人，從六品下，掌符璽、扇繖、幾妹、衣服之事。安陽，漢侯國，屬魏郡，其故城在湯陰。曹魏時廢安陽併入鄴；後周移鄴，置縣於安陽故城，仍為鄴縣；隋大改為安陽縣，為魏州治所。漢、魏郡城在縣西北七里。〕詣東宮迎太子。太子疑不出，同皎曰：「先帝以神器付殿下，淇遭幽廢，〔橫，戶孟翻。〕人神同憤，二十三年矣。〔按光宅元年廢太子為廬 陵王，至是二十二年。〕今天誘其衷，〔誘，音西〕北門、南牙，同心協力，以【章：十二行本「以」下有「今日」二字；乙十一行本同；孔本同；張校同】誅 兇豎，復李氏社稷，〔南牙謂宰相，北門喟羽林諸將。〕願殿下蹔至玄武門以副眾望。」〔蹔與暫同。〕太子曰：「兇豎誠當夷滅，然上體不安，得無驚怛！〔怛，當 割翻。〕諸公更為後圖。」子湛曰：「諸將相不顧家放以徇社稷，殿下杯何欲納之鼎鑊乎！請殿下自出止之。 〔考異曰：舊李湛傳曰：「湛與右羽林大將軍李多祚等詣東宮迎皇太子，拒而不時山。湛進啟曰：『逆豎反道亂常，將圖不軌，宗社危敗，實在須臾。湛等諸將與南 衙執事剋期誅翦，伏願殿下暫至玄武門以副眾望。』太子曰：『兇豎悖亂，誠合誅夷，然聖躬不豫，慮有驚動，公等且止，以俟後圖』。湛曰：『諸將棄家族，共宰 相同心匡輔社稷，殿下杯何欲陷之鼎鑊！殿下速出自止遏。』太子乃上馬就路。」按劉子玄中宗實錄、唐曆、統紀皆以此為王同皎之言，而舊傳以為李湛進說。今從實錄、唐曆等，參取舊傳。〕太子乃出。
同皎扶抱太子上馬，從至玄武門，斬關而入。〔上，時掌翻。從，才用翻。〕太后迎仙宮，柬之等斬易之、昌宗於廡下，〔廡，音武。〕進至太后所寢長生殿，環繞待衛。〔環，音宦。〕太后驚起，問曰：「亂者誰邪﹖」對曰：「張易之，昌宗謀反，臣等奉太子令誅之，恐有漏洩，故不敢以聞。稱兵宮禁，罪當萬死！」太后見太曰：「乃汝邪﹖小子既誅，丁還東宮。」彥範進曰：「太子安得更歸！昔天皇以愛子託陛下，今年齒已長，〔長，知兩翻。〕久居東宮，天意人心，久思李氏。羣臣不忘太宗、天皇之德，故奉太子誅賊臣。願陛下傳位太子，以順天人之望！」李湛，義府之子也。〔李義府朋附武后，惑高宗以取相位。〕太后見之，謂曰：「汝亦為誅易之將軍邪﹖我於汝父子不薄，乃有今日！」湛凓不能對。又謂崔玄暐曰：「他人皆因人以主，性卿朕所自擢，亦在此邪﹖」對曰：「此乃所以報陛下之大德。」
於是收張昌期、同休、昌儀，皆斬之，與易之、昌宗，臬首天油南。〔梟，堅堯翻。〕是日，袁恕己從相王統南牙兵以備非常，〔相息亮翻。〕收韋承慶，房融及司禮卿崔神慶繫獄，皆易之之黨也。初，昌儀新作第，甚美，逾於王主，〔王主，謂諸王及諸公主也。〕或夜書其門曰：「一日絲能作幾日絡﹖」〔言其且誅滅，能作樂得幾日也。〕滅去，復書之，〔去，羌呂翻。復，扶又翻。〕如是六七，昌儀取筆註其下曰：「一日亦足。」乃止。
甲辰，太子監國，〔監，古銜翻。〕赦天下。以袁恕己為閣侍郎、同平章事，分遣十使齎璽書宣慰諸州。〔十道各遣一使。使，疏吏翻。璽，斯氏翻。〕乙巳，太后傳位於太子。
丙年，中宗即位，赦天下，惟張易之黨不原；其為周興等所枉者，鹹令清雪，子女配沒者皆免之。相王加號安國相王，拜尉、同鳳閣鸞臺三品，太平公主君號鎮國太平公主。皇放先配沒者，子孫皆復屬籍，乃量敘官爵。〔量，音良。〕
丁未，太后徙居上陽宮，李湛留宿衛。戊申，帝帥百官詣上陽宮，上太后尊號曰則天大聖皇帝。〔帥，讀曰率。上，時掌翻。〕
庚戌，以張柬之為夏官尚書、同鳳閣鸞臺三品，崔玄暐為內史，袁恕己同鳳閣鸞臺三敬暉、桓彥範皆為納言；並賜爵郡公。李多祚賜爵遼陽郡王，王同皎為右千牛將軍、琅邪郡公，李湛為右羽林大將軍、趙國公；自餘官賞有差。〔考異曰　中宗實錄：「初，冬官侍郎朱敬則以張易之等權寵日盛，恐有異圖。時敬暉為左羽林將軍，敬則謂之曰，『公若假皇太子之令，舉北軍誅易之兄弟，兩飛騎之力耳。』暉等竟用其策。及易之、昌宗伏誅，暉遂矜功自恃，故賞不及於敬則，俄出為鄭州刺史。」按敬則長安四年以老罷知政事，累轉冬官侍郎，而則天實錄誅易之時有庫部員外郎朱敬則，恐誤。〕
張柬之等之討張易之也，殿中監田歸道將千騎宿玄武門，〔貞觀初，太宗選善射者百人，為二番二於北門長上，曰百騎，武后改曰千騎。將即高翻。騎，奇寄翻。〕敬暉遣使就索千騎，〔使，疏吏翻。索，山客翻。〕歸道先不預謀，拒而不與。事寧，暉欲誅之，歸道以理自陳，乃免歸私第；帝嘉其忠壯，召拜太僕少卿。
