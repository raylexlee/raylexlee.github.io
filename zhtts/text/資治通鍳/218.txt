△卷第二百一十七
唐紀三十三〔起閼逢敦牂（甲午），盡柔兆涒灘（丙申）四月，凡二年有奇〕。
玄宗至道大聖大明孝皇帝下之下
十三載（甲午、七五四）卷首當書天寶年號。載，子亥翻〕。
1春，正月，安祿山入朝。〔朝，直遙翻。考異曰：肅宗實錄：「十二載，楊國忠屢言祿山潛圖悖逆。五，玄宗使輔璆琳伺之。祿山厚賂璆琳，盛言祿山忠於國。國忠又言：『祿山自此不復見矣』。玄宗手詔追祿山，祿山來朝。」舊傳亦同。按玄宗實錄井祿山事蹟，遣璆琳送甘子於範陽，覘祿山反狀，在十四載五月，而肅宗實錄及舊傳雲十二載，誤也。今從唐曆〕。是時楊國忠言祿山必反，且曰：「陛下試召之，必不來。」上使召之，祿山聞命即至。庚子，見上於華清宮，見，賢遍翻。泣曰：「臣本胡人，陛下寵握至此，為國忠所疾，臣死無日矣！」上憐之，賞賜巨萬，由是益親信祿山，國忠之言不能入矣。太子亦知祿山必反，言於上，上不聽。
2甲辰，太清宮奏：「學士李琪〔此崇玄館學士也〕。見玄元皇帝乘紫雲，告以國祚延昌。」
3唐初，詔敕皆中書、門下官有文者為之。乾封以後，始召文士元萬頃、範屐冰等草諸文辭，常於北門候進止，時人謂之「北門學士」。中宗之世，上官昭容專其事。上即位，始置翰林院，密邇禁廷，延文章之士，下至僧、道，書、畫、琴、棋、數術之工皆處之，謂之「待詔」。〔處，昌呂翻〕。刑部尚書張均及弟太常卿垍皆翰林院供奉。〔唐，天子在大明宮，翰林院在右銀臺門內；在興慶宮，院在金明門內；若在四內，院在顯福門內；若在東都及華清宮，皆有待詔之所。其待詔者，有詞學、經術，合練憎、道、卜、祝、術、藝、書、弈，各別院以廩之，日晚而退；其所重者詞學。帝即位以來，張說、陸堅、張九齡、徐安貞、張垍等召入禁中，謂之「翰林待詔」。王者尊極，一日萬機，四方進奏，中外表疏批答，或詔從中出，宸翰所揮，亦資其檢討，謂之「視草」。故常簡當直四人以備顧問。至德以後，天下用兵多務，深謀密詔皆從中出，名曰「翰林學士」。得充選者，文士為榮；亦如中書舍人例置學士六人，內擇年深德重者一人為承旨，所以獨當密命故也。德宗好文，尤難其選。貞元以後，為學 士承旨者多至宰相。尚，辰羊翻。垍，巨冀翻〕。上欲加安祿山同平章事，已令張垍草制。楊國忠諫日：「祿山雖有軍功，目不知書，豈可宰相！制書若下，〔令， 力丁翻。相，悉亮翻。下，遐稼翻〕。恐四夷輕唐。」上乃止。乙巳，加祿山左僕射，〔射，寅謝翻〕。賜一子三品、一子四品官。
4丙午，上還宮。〔還自華清宮。還，從宣翻，又音如字〕。
5安祿山求兼領閑貛、羣牧；庚申，以祿山為閑貛、隴右羣牧等使。〔使，疏吏翻；下同〕。祿山又求兼總監；〔此羣牧總監也。唐有四十八監以牧馬。或曰：此總監即苑總監。〕壬戌，兼知總監事。祿山奏以御史中丞吉溫為武部侍郎，〔武部，即兵部〕。充閑貛副使，楊國忠由是惡溫。〔惡，烏路翻〕。祿山密遣親信選健馬堪戢者數千匹，別飼之。〔飼，祥吏翻〕。
6二月，壬申，上朝獻太清宮，上聖祖尊號曰大聖祖高上大道金闕玄元大皇太帝。〔朝，直遙翻。上聖之上， 時掌翻；下以義推〕。癸酉，享太廟，上高祖諡曰神堯大聖光孝皇帝，太宗諡曰文武大大聖大廣孝皇帝，高宗諡曰天皇大聖大弘孝皇帝，中宗諡曰孝和大聖大昭孝皇 帝，睿宗諡曰玄真大聖大興孝皇帝，以漢家諸帝皆諡孝故也。甲戌，羣臣上尊號曰開元天地大寶聖文神武證道孝德皇帝。〔凡上尊號、上諡之上，皆時掌翻〕。赦天下。
7丁丑，楊國忠進位司空；甲申，臨軒冊命。
8己丑，安祿山奏：「臣所部將士討奚、契丹、九姓、同羅等，勳效甚多，〔將，即亮翻。契，欺訖翻，又音喫〕。乞不拘常格，超資加賞，仍好寫告身付毋授之。」於是除將軍者五百餘人，中郎將者二千餘人。祿山欲反，故先以此收眾心也。
三月，丁酉朔，祿山辭歸範陽。〔舊志：範陽，在京師東北二千五百二十里〕。上解御衣以賜之，祿山受之驚喜。恐楊國忠奏留之，疾驅出關。〔出潼關〕。乘船沿河而下，令船伕執繩板立於岸側，〔凡挽船伕用皮長二尺許，斜搭胸前，一端至肩，一端至脅，繩貫板之兩端，以接船繂而挽之〕。十五里一更，〔更，工衡翻，易也〕。晝夜兼行，日數百里，過郡縣不下船。自是有言祿山反者，上皆縛送，【章：十二行「送」下有「之」字；乙十一行本同；孔本同。】由是人皆知其將反，無敢言者。
祿山之發長安也，上令高力士餞之長樂坡，〔長樂坡，在長城東。樂，音洛〕。及還，上問：「祿山慰意乎﹖」對曰：「觀其意怏怏，必知欲命為相而中止故也。」〔怏，於兩翻。相，息亮翻〕。上以告國忠，曰：「此議他人不知，必張垍兄弟告之也。」〔「國忠」之下，更有「國忠」二字，文意乃明〕。上怒，貶張均為建安太守，垍為盧溪司馬，垍弟給事中埱為宜春司馬。〔建安郡，隋為泉州；唐改曰閩州，別置泉州。帝改閩州為福州長樂郡，以建州為建安郡。盧溪郡，辰州。舊志：建安郡，京師東南四千九百三十五里。盧溪郡，京師南微東三千四百五里。埱，昌六翻。考異曰：唐曆雲：「垍嘗贊相禮儀，雍容有度，上心悅之，翌日，謂垍曰：『朕罷希烈相：以卿代之。』垍曰：『不敢。』貴妃在坐，告國忠斥之。」舊垍傳：「天寶中，玄宗嘗幸垍內宅，謂垍曰：『希烈累辭機務，朕擇其代者，孰可﹖』垍錯愕未對。帝即曰：『無踰吾愛伲矣。』垍降階陳謝。楊國忠聞而惡之。及希烈罷相，舉韋見素代垍，垍深觖望。」按本紀，三月丁酉，垍貶官，韋見素八月乃知政事，而云垍深觖望，舊傳誤也。明皇雜錄雲：「上幸張垍宅，謂垍曰：『中外大臣才堪宰輔者，與我悉數，吾當舉而用之。』垍逡巡不對。上曰：『固無如愛子伲。』垍降階拜舞。上曰：『即舉成命。』既逾月，垍頗懷怏怏，意其為李林甫所排。會祿山自範陽入覲，祿山潛賂貴妃，求帶平章事，上不許。垍因私第備言：『上前時行幸內第，面許相垍，與明公同制入輔，今既中變，當必為姦臣所排。』祿山大懷恚怒，明日謁見，因流涕請罪。上慰勉久之，因問其故。祿山具以垍所陳對。上命高力士送歸焉，亦以怏怏聞。由是上怒。」按李林甫時已死，亦誤也〕。
哥舒翰亦為其部將論功，〔為，於偽翻。將，即亮翻〕。敕以隴右十將、特進、火拔州都督、燕山郡王火拔歸仁為驃騎大將軍，〔十將，亦唐中世以來軍中將領之職 名。火拔，突厥別部也。開元中置火拔州。唐制：特進，文散階，正二品。驃騎大將軍，武散階，從一品。燕，因肩翻。驃，匹妙翻。騎，奇寄翻〕。河源軍使王思 禮加特進，臨洮太守成如璆、討擊副使範陽魯炅、皋蘭府都督渾惟明並加雲麾將軍，〔貞觀中，鐵勒來降，以渾部置皋蘭都督府。雲麾將軍，武散階，從三品上。 洮，土刀翻。守，式又翻。璆，音求。炅，火迴翻〕。隴右討擊副使郭英乂為左羽林軍。英乂，知運之子也。翰又奏嚴挺之之子武為節度判官，河東呂諲為支度判官，〔諲，伊真翻〕。前封丘尉高適為掌書記，安邑曲環為別將。〔河東郡，蒲州。唐制：邊軍有支度使，以計軍資糧仗之用，其屬有判官、巡官。封丘縣，漢、晉以來屬陳留，唐屬汴州。安邑縣，屬蒲州。姓譜：晉穆侯子成師封於曲沃，其後氏焉代郡太守曲謙；貨殖傳有曲叔。諲，伊真翻〕。
9程千里執阿布思，獻於闕下，斬之。甲子，以千里為金吾大將軍，以封常清權北庭都護、伊西節度使。
10夏，四月，癸巳，安祿山奏擊奚破之，虜其王李日越。
11六月，乙丑朔，日有食之，不盡如鉤。
12侍御史、劍南留後李宓〔楊國忠領劍南節度使，以宓為留後。宓，音密，又音伏〕〕。將兵七萬擊南詔。閤羅鳳誘之深入，至大和城，〔新書作「太和城」。【章：十二行本正作「太」；乙十一行本同；孔本同；熊校同。】夷語山陂陀為和，故謂大和，閤羅鳳所居也。將，即翻。誘，音酉〕。閉壁不戰。宓糧盡，士卒罹瘴疫及飢死什七八，乃引還，〔還，從宣翻，又如字〕。蠻追擊之，宓被擒，〔被，皮義翻〕。全軍皆沒。楊國忠隱其敗更以捷聞，益發中國兵討之，前後死者幾二一萬人；〔井鮮於仲通之敗，死者有此數。幾，居依翻〕。無敢言者。上嘗謂高力士曰：「朕今老矣，朝事付之宰相，邊事付之諸將，夫復何憂！」〔朝，直遙翻。相，息亮翻。將，即亮翻。夫，音扶。復，扶又翻〕。力士對曰：「臣聞雲南數喪師，又邊將擁兵太盛，陛下將何以制之！臣恐一旦禍發，不可復救，〔數，所角翻。喪，息浪翻。復，扶又翻〕。何得謂無憂也！」上曰：「卿勿言，朕徐思之。」〔高力士之言，明皇豈無所動於其心哉！禍機將發，直付之無可柰何，僥幸其身之不及見而已〕。
13秋，七月，癸丑，哥舒翰奏；於所開九曲之地置洮陽、澆河二郡及神策軍，以臨洮太守成如璆兼洮陽太守，充神策軍使。〔洮陽、澆河二郡，皆置於洮、廓二州西南。廓州，本澆河郡，天寶元年更名寧塞郡。洮州西八十里磨環川置神策軍。新書曰：澆河郡置於積石之西。澆，堅堯翻〕。
14楊國忠忌陳希烈，希烈累表辭位；上欲以武部侍郎吉溫代之，國忠以溫附安祿山，奏言不可；以文部侍郎韋見素和雅易制，〔易，以豉翻〕。薦之。八月，丙戌，以希烈為太子太師罷政事；〔陳希烈遂以此怨望降賊〕。以見素為武部尚書、同平章事。〔考異曰：舊見素傳曰：「時楊國忠用事，左相陳希烈畏其權寵，凡事唯諾，無敢發明。玄宗知之，不悅。天寶十三年，秋，霖雨六十餘日，天子以宰相或未稱職，見此咎徵，命楊國忠精求端士。時兵部侍郎吉溫方承寵遇，上意欲用之。國忠以溫祿山佐，懼其威權，奏寢其事。國忠訪於中書舍人竇華、宋昱等，華、昱言見素方雅，柔而易制；上亦以經事相王府，太舊恩，可之。」希烈傳:「國忠用事，素忌疾之，乃引韋見素同列，罷希烈知政事。」按明皇若惡希烈阿徇國忠，當更自擇剛直之士，豈得尚卜相於國忠！今從希烈傳〕。
15自去歲水旱相繼，關中大饑。楊國忠惡京兆尹李峴不附己，以災沴歸咎於峴，九月，貶長沙太守。〔惡、烏路翻。沴，音戾。長沙郡，潭州。舊志：長沙郡，京師南二千四百四十五里〕。峴，禕之子也。〔信安王禕，開元初以軍功有寵於上。禕，籲韋翻〕。上憂雨傷稼，國忠取禾之善者獻之，曰：「雨雖多，不害稼也。」上以為然。扶風太守房琯言所部水災，〔扶風郡，岐州〕。國忠使御史推之。〔未白曰：唐故事，侍御史各二人，知東西推。又各分京城諸司及諸道州府，為東西之限；隻日則臺院受事，雙日則殿院受事。又有監察御史出使推按，謂之推事御史〕。是歲，天下無敢言災者。高力士侍側，上曰：「淫雨不已，〔賈公彥曰：雨三日已上為淫〕。卿可盡言。」對曰：「自陛下以權假宰相，賞罰無章，陰陽失度，臣何敢言！」上默然。
16冬，十月，乙酉，上幸華清宮。
17十一月，己未，置內侍監二員，正三品。〔唐制，宦官不得過三品；置內侍四人，從四品上。中官之貴極於此矣，至帝始隳其制。楊思勖以軍功，高力士以恩寵，皆拜大將軍，階至從一品，猶曰勳官也。今置內侍監正三品，則職事官矣〕。
18河東太守兼本道採訪使韋陟，斌之兄也，〔使，疏吏翻。斌，音彬〕。文雅有盛名，楊國忠恐其入相，〔相，息亮翻〕。使人告陟贓污事，下御史按問。陟賂中丞吉溫，使求救於安祿山，復為國忠所發。〔下，遐嫁翻。復，扶又翻〕。閏月，壬寅，貶陟桂嶺尉，溫澧陽長史。〔桂嶺，漢臨賀縣地，隋置桂嶺縣，唐屬賀州。澧陽郡，澧州。舊志：澧陽郡，京師東南一千八百九十三里〕。安祿山為溫訟冤，〔為，於偽翻〕。且言國忠讒疾。上兩無所問。
19戊午，上還宮。
20是歲，戶部奏天下郡三百二十一，縣千五百三十八，鄉萬六千八百二十九，戶九百六萬九千一百五十四，口五千二百八十八萬四百八十八。〔有唐戶之盛，極於此〕。
十四載（乙未，七五五）
1春，正月，蘇毗王子悉諾邏去吐蕃來降。〔新書曰：蘇毗，吐蕃強部也。邏，郎佐翻〕。
2二月，辛亥，安祿山使副將何千年入奏，請以蕃將三十二人代漢將，上命立進畫，〔進畫者，命中書為發日敕，進請御畫而行之。唐六典：中書掌王言，其制有七，其四曰發日敕，正謂御畫發日敕也；增減官員、廢置州縣、除免官爵、授六品以下官則用之。將，即亮翻〕。給告身。韋見素謂楊國忠曰：「祿山久有異志，今又有此請，其反明矣。明日見素當極言；上未充，公其繼之。」國忠許諾。壬子，國忠、見素入見，〔入見，賢遍翻〕。上迎謂曰：「卿等有疑祿山之意邪﹖」見素因極言祿山反已有跡，所請不可許，上不悅；國忠逡巡不敢言，〔逡，七倫翻〕。上竟從祿山之請。他日，國忠、見素言於上曰：「臣有策可坐消祿山之謀。今若除祿山平章事，召詣闕，以賈循為範陽節度使，呂知誨為平盧節度使，楊光翽為河東節度使，〔使，疏吏翻。翽，呼會翻〕。則勢自分矣。」上從之。已草制，上留不發，更遣中使輔璆琳以珍果賜祿山，潛察其變。〔輔，姓也。左傳，晉有大夫輔躒。又智果別族為輔氏。即考異前所引以甘子賜祿山事。璆，音求〕。璆琳受祿山厚賂，還，盛言祿山竭忠奉國，無有二心。〔還，從宣翻，又音如字〕。上謂國忠等曰：「祿山，朕推心待之，必無異志。東北二虜，藉其鎮遏。朕自保之，卿等勿憂也！」事遂寢。〔考異曰：實錄：「正月，辛巳，祿山表請以蕃將三十人代漢將，上遣中使袁思藝宣付中書，令即日進畫，便寫告身。楊國忠、韋見素相謂曰：『流言傳祿山有不臣之心，今又請代漢將，其反明矣。』乃請陳事。既見，上先曰：『卿等有疑祿山之意邪﹖』國忠等遽走下階，垂涕具陳祿山反狀，因以祿山表留上前而出。俄頃，上又令袁思藝宣曰：『此之一奏，姑容之，朕徐為圖之。』國忠奉詔。自後國忠每對，未嘗不懇請其事。國忠曰：『臣有一策，可銷其難，伏望下制以祿山帶左僕射、平章事，追赴朝廷，以賈循等分帥三道。』上詐之。草制訖，留之未行。上潛令輔璆琳送甘子，私候其狀。還，固稱無事，其制遂寢。先是上引宰相對見，常置白麻於座前，及璆琳還，上乃謂宰臣曰：『祿山必無二心，其制朕已焚矣。』後璆琳受祿山賄事泄，上因祭龍堂，遣備儲供，責以不虔，乃命左右撲殺之；始有疑祿山意。」祿山事蹟雲：「請不以蕃將代漢將，論祿山反狀，及請追祿山赴闕，並是韋見素之意旨，國忠曾無預焉。仍語見素曰：『祿山出自寒微，位居眾上，時所忌嫉，成疑似耳。』見素曰：『公若實為此見，社稷危矣。』將至上前懇論，見素約以『事如未諧，公繼之。』國忠都無一言，俯僂而退，見素卻到中書，嗚咽流涕。此非他也，國忠要祿山速反，以明己之先見耳。」未巨玄宗幸蜀記雲：「是歲春，二月，二十二日辛亥，祿山使何千年素請以蕃將三十二人代漢將掌兵。其日，宰相韋見素、楊國忠在省，見素慘然，國忠問曰：『堂老何色之戚也﹖』見素曰：『祿山逆狀，行路共知。今以蕃酋代漢將，是亂將作矣。與公位當此地，能無戚乎！』國忠於是亦惘然久之，乃曰：『與奪之間，在於宸斷，豈我輩所能是非邪！』見素曰：『知禍之萌而不能防，亦將焉用彼相矣！明日對見，僕必懇論，冀其萬一。若不允，子必繼之。』國忠曰：『事則不諧，恐虛犯龍顏，自貽伊戚。』見素曰：『如正其言而獲死，猶愈於阿從而偷生。』翌日壬子，二相入對。見素言：『祿山潛貯異圖，跡已昭彰，』因扣頭流涕久之。國忠但俯僂逡巡，更無所補。上不悅，遂以他事議之。既退還省，見素謂國忠曰：『聖意未回，計將安出﹖』國忠曰：『祿山未必有反意，但時所誹嫉，便成疑似耳。』見素曰：『公若為此見，社稷危矣。』遂憫然不言。二十四日癸丑，上又使思藝宣旨，令『且依此發遣，卿等所議，後別籌之。』自是見素數奏其兇狀。三月己未朔，見素請以祿山同中書門下平章事，追赴闕庭。及輔璆琳送甘子，祿山紿璆琳曰：『主上耄年，信任非次，國忠之輩，苟徇榮班。今若進逆耳之言、苦口之藥，以吾之心，事將無益。今欲耀兵強諫，以跡鬻拳，此意決矣。』祿山以物贈璆琳。璆琳既受金帛，及還，奏曰：『祿山盡忠奉國，必無二心，特望官家不以東北為慮。』上然之，謂宰臣曰：『祿山朕自保之，卿勿憂也！』見素起曰：『臣忤拂聖旨，僭黷大臣，罪合萬死。然愚者千慮，或有一中，願陛下審察之。』」自餘與實錄及事蹟所述略同。按祿山方賂璆琳，泯其反跡，安肯對之遽出悖語！又國忠平日數言祿山欲反，此際安得不與見素同心！蓋所謂天下之惡皆歸焉者也。今取其可信者〕。循，華原人也，時為節度副使。
3隴右、河西節度使哥舒翰入朝，道得風疾，遂留京師，家居不出。
4三月，辛巳，命給事中裴士淹宣慰河北。
5夏，四月，安祿山奏破奚、契丹。〔契，欺訖翻〕。
6癸巳，以蘇毗王子悉諾邏為懷義王，賜姓名李忠信。
7安祿山歸至範陽，朝廷每遣使者至，皆稱疾不出迎，〔朝，直遙翻。使，疏吏翻〕。盛陳武備，然後見之。裴士淹至範陽，二十餘日乃得見，無復人臣禮。〔復，扶又翻，又如字〕。楊國忠日夜求祿山反狀，使京兆尹圍其第，〔考異曰：肅宗實錄：「國忠日夜伺求祿山反狀，或矯詔以兵圍其宅，或令府縣捕其門客李起、安岱、李方來等，皆令侍御史鄭昂之陰推劾，潛槌殺之。慶宗尚郡主，又供奉在京，密報其父，祿山轉懼。」唐曆：「是夏，京兆尹李峴貶零陵太守。先是楊國忠使門客蹇昂、何盈求祿山陰事，命京兆尹圍捕其宅，得安岱、李方來等與祿山反狀，使侍御史鄭昂之縊殺之。祿山怒，使嚴莊上表自理，具陳國忠罪狀二十餘事。上懼其生變，遂歸過於峴以安之。」安祿山事蹟與唐曆同，外有「命京兆尹李峴於其宅得李起、安岱、李方來等；又貶吉溫為澧陽長史，以激怒祿山，幸其速反，上竟不之悟。」玄宗幸蜀記與事蹟同。按李峴傳：「十二載，連雨六十餘日，國忠歸咎京兆尹，貶長沙太守。」新宗室宰相傳：「楊國忠使客蹇昂、何盈摘安祿山陰事，諷京兆捕其第，得安岱、李方來等與祿山反狀，縊殺之。祿山怒，上書自言。帝懼變，出峴為零陵太守。」今從實錄〕。捕祿山客李超等，送御使臺獄，潛殺之。祿山子慶宗尚宗女榮義郡主，供奉在京師，〔在京師為太僕卿，得隋供奉官班見〕。密報祿山，祿山愈懼。六月，上以其子成婚，手詔祿山觀禮，祿山辭疾不至。秋，七月，祿山表獻馬三千匹，每匹執控夫二人，遣蕃將二十二人部送。〔欲以襲京師也〕。河南尹達奚珣疑有變，奏請「諭祿山以進車馬宜俟至冬，官自給夫，無煩本軍。」於是上稍寤，始有疑祿山之意。會輔璆琳受賂事亦泄，上託以他事撲殺之。上遣中使馮神威齎手詔諭祿山，如珣策；〔撲，弼角翻。使，疏吏翻；考異曰：祿山事蹟作「承威」，今從玄宗幸蜀記〕。且曰：「朕新為卿作一湯，〔自天寶六載以來，華清宮中益治湯，井池臺觀，環列山谷。御湯曰九龍殿，亦曰蓮花湯。明皇雜錄曰：「明皇幸華清宮，新廣湯，製作宏麗。安祿山於範陽，以白玉石為魚、龍、鳧、鴈，仍以石樑及蓮花同獻，雕鐫巧妙，殆非人功。上大悅，命陳於湯中，仍以石樑橫亙湯上，而蓮花纔出於水際。上至其所，解衣欲入，而魚、龍、鳧、鴈皆若奮鱗翼，狀欲飛動。上恐，遽命撤去，而蓮花至今猶存。又嘗於宮中置長湯數十間，屋皆週迴甃以文石，為銀鏤漆船及白木香船，置於其中。至於楫棹，皆飾以珠玉。又於湯中累瑟瑟及沈香為山，以狀瀛洲、方丈。津陽門詩註曰：宮內除供奉兩湯外，內更有湯，十六所長湯，每賜諸嬪御，其脩廣與諸湯不侔，甃以文瑤密石，中央有玉蓮花捧湯，噴以成池。又縫綴錦鏽為鳧鴈，置於水中，上時於其間泛鈒鏤小舟，以嬉遊焉。次西曰太子湯，又次西宜春湯，又次西長湯十六所。今唯太子、少陽二湯存焉。又有玉女殿湯，今石星痕湯、玉名甕湯所出也。」為，於偽翻〕。十月於華清宮待卿。」神威至範陽宣旨，祿山踞牀微起，亦不拜，曰：「聖人安隱。」〔聖人，謂上也。穩，讀曰穩。唐帖多有寫「穩」字為「隱」字者〕。又曰：「馬不獻亦可，十月灼然詣京師。」即令左右引神威置館舍，不復見；數日，遣還，亦無表。神威還，見上泣曰：「臣幾不得見大家！」〔復，扶又翻。幾，居依翻〕。
8八月，辛卯，免今載百姓租庸。
9冬，十月，庚寅，上幸華清宮。〔考異曰：舊紀壬，今從實錄，新紀〕。
10安祿山專制三道，陰蓄異它，殆將十年，以上待之厚，欲俟上晏駕然作亂。會楊國忠與祿山不相悅，屢言祿山且反，上不聽；國忠數以事激之，〔數所角翻〕。欲其速反以取信於上。祿山由是決意遽反，獨與孔目官，太僕丞嚴莊、掌書記，屯田員外郎高、將軍阿史那承慶密謀，自餘將佐皆莫之知，但怪其自八月以來，屢饗士卒，馬厲兵而已。會有奏事官自京師還，祿山詐為敕書，悉召諸將示之曰：日「密旨，令祿山將兵入朝討楊國它，〔將，即亮翻。朝，直遙翻〕。諸君宜即從軍。」眾愕然相顧，莫敢異言。十一月，甲子，祿山發所部兵及同羅、奚、契丹、室韋凡十五萬眾，號二十萬，反於範陽。〔考異曰：平致美薊門紀亂曰：「自其年八月後， 慰諭兵士，磨厲戈矛，頗異於常，識者竊怪矣。至是，祿山勒兵夜發。將出，命官等謂曰：『奏事官胡逸自京回，奉密旨，遣祿山將隨身兵馬入朝來，莫令那人知。 羣公勿怪，便請隨軍。』那人，意楊國忠也〕。」命範陽節度副使賈循守範陽，平盧節度副使呂知誨守平盧，別將高秀巖守大同；〔中受降城西二百里有大同川。又 代州北有大同軍，去太原八百餘裏。新志：大同軍，在朔州馬吧縣。按宋白續通典：中受降城西之大同川，乃隋大同城之舊壚。開元五年，分善陽縣東三十里置大同軍以戍邊；復於軍內置馬邑縣，直代州北〕。諸將皆引夜兵夜發。
詰朝，祿山出薊城南，〔詰，去吉翻。薊，音計〕。大閱誓眾，以討楊國忠為名， 牓軍中曰：「有異議扇動軍人者斬及三族！」於是引兵而南。祿山乘鐵轝，步騎精銳，煙塵千里，鼓譟震地。〔轝，與輿同。騎，奇寄翻。譟，蘇到翻〕。時海內久 承平，百姓累世不識兵革，猝聞範陽兵起，遠近震駭。河北皆祿山統內，〔祿兼河北道採訪使〕。所過州縣，望風瓦解，守令或開門出迎，守，式又翻。或棄城擒 匿，或為所擒戮，無敢拒之者。祿山先遣將軍何千年、高邈將奚騎二十，聲言獻射笪手，乘驛詣太原。乙丑，北京副留守楊光翽出迎，因劫之以去。〔考異曰肅宗實錄雲：「先令千年領壯士數千人，詐稱獻俘，以車千乘，包旌旗、戈甲、器械，先俟於河陽橋。不見後來所用。又千年時方詣太原執楊光翽，未暇向河陽也。今不取。薊門紀亂雲：「是月、甲午，縛光翽。」按是月甲子，安得甲午！亦不取〕。太原具言其狀。東受降城亦奏祿山反。上猶以為惡祿山者詐為之，〔降，戶江翻。惡烏路翻〕。未之信也。
庚午，上聞祿山定反，乃召宰相謀之。楊國忠揚揚有德色，蜀本作「得色」，當從之曰：「今反者獨祿山耳，將士皆不欲也。不過旨日，必傳首詣行在。」上以為然，大臣相顧失色。上遣特進畢思琛詣東京，〔琛，醜林翻〕。金吾將軍程千里詣河東，各簡募數萬人，隨使團結以拒之辛未，安西節度使封常清入朝，〔朝直遙翻〕。上問以討賊方略，常清大言曰。「今太平積久，故人望風憚賊。然軍有逆順，勢有奇變，臣請走馬詣東京，開府庫，募驍勇，挑馬箠渡河，〔驍，堅堯翻。挑，徒了翻。箠，止橤翻〕。計日取逆胡之首獻闕下！「上悅。壬申，以常清為範陽、平盧節度使。常清即日乘驛詣東京募兵，旬日　，得六萬人；乃斷河陽橋，為守禦之備。〔斷，音短〕。
甲戌，祿山至博陵南，〔博陵郡，本定州高陽郡，天寶元年更郡名。舊志：博陵郡，京師東北二千九百六里〕。何千年等執楊光翽見祿山，責光翽以附楊國忠，斬之徇。〔考異曰：幸蜀記雲：「十九日甲戌，至真定南，逢楊光翽。」按唐曆：「祿山遣驍騎何千年等劫光翽歸，遇於博陵郡，殺之。」蓋幸蜀記誤以定州為真定耳。祿山事蹟曰：「其年九月甲什，傳太原尹楊光翽首至。」按祿山十一月始反，而事蹟雲九月取光翽，誤也〕。祿山使其將安忠志將精兵軍土門，〔將，即亮翻；下同〕。忠志，奚人，祿山養為假子；又以張獻誠攝博陵太守，獻誠，守珪之子也。〔張守珪卵翼祿山，實為厲階〕。
祿山至笹城，常山太守頻杲卿力不能拒，與長史袁履謙往迎之。祿山輒賜杲卿金紫，質其子弟，使仍守常山；〔常山郡，本恆州恆山郡，天寶元年更郡名。劉昫曰：常山郡舊治元氏。魏道武登常山郡北望安樂壘，美之，遂移歐淢於安樂城，今州城是也。魏收志，九門縣有安樂壘。質音致〕。又使其將李欽湊將兵數千人守井陘口，以備西來諸軍。〔西來諸軍，謂河東路兵東出井陘口者。陘，音刑〕。杲卿歸途中，指其衣謂履謙曰：「何為著此﹖」著，陟略翻〕。履謙悟其意，乃陰與杲卿謀起兵討祿山。杲卿，思魯之玄孫也。〔顏思魯，之推之子，師古之父也〕。
丙子，上還宮。斬太僕卿安慶宗，賜榮義郡主自盡。以朔方節度使安思順為戶部尚書，思順弟元貞為太僕卿。以朔方右廂兵馬使、九原太守郭子儀為朔方節度使，〔九原郡，豐州。〕右羽林大將軍承業為太原尹。〔太原為北都，故置尹〕。置河南節度使，領陳留等十三郡，以衛尉卿猗氏張介然為之。〔陳留郡，汴州。考異曰：實錄以介然為汴州刺史；舊紀以介然為陳留太守。按是時無刺史，郭納見為太守，介然直為節度使耳〕。以程千里為潞州長史。諸郡當賊衝者，始置防禦使。
丁丑，以榮王琬為元帥，右金吾大將軍高仙芝副之，統諸軍東徵。〔帥所翻〕。出內府錢帛，於京師募兵十一萬，號曰天武軍，旨日而集，皆市井子弟也。
十二月，丙戌，高仙芝將飛騎、彍騎及新募兵、邊兵在京師者合五萬人，發長安。上　遣宧者監門將軍邊令誠監其軍，屯於陝。〔將，即亮翻。騎，奇寄翻。彍，虛郭翻，又古　博翻。監，古銜翻。陝，失冉翻。舊志：陝郡，在京師東四百九十里，至東都三百三十里〕。
11 丁亥，安祿山自靈昌渡河，〔靈昌郡，本滑州東郡，天寶元年更郡名〕。以緪約敗船及草木棋絻河流，一夕，冰合如浮樑，遂陷靈昌郡。〔舊志：靈昌郡，去京師一 千四百四十里，至東都五百三十里〕。祿山步騎散漫，人莫知其數，所過殘滅。張介然至陳留纔數日，祿山至，授兵登城，眾忷懼，不能守。〔忷，許拱翻〕。庚 寅，太守歑納以城降。祿山入北郭，聞安慶宗死，慟哭曰：「我何罪，而殺我子！」時陳留將士降者夾道近萬人，〔降，戶江翻。近，其靳翻〕。祿山皆殺之以快其忿；斬張介然於軍門。〔考異曰：舊紀：「辛卯，陷陳留郡。」祿山事蹟：「庚午，陷陳留郡，傳張介然、荔非元瑜等首至。」今從實錄〕。以其將李庭望為節度使，守陳留。〔舊它：陳留郡，京師東一千三百五十里，至東都四百一里〕。
12壬辰，上下制欲親徵，其朔方、河西、隴右兵留守城堡之外，皆赴行營，令節度使自將之期二十日畢集。
13初，平原太守顏真卿〔漢置平原郡，唐為德州，天寶軋年復改為郡〕。知祿山且反，因霖雨，完城浚壕，料丁壯，實倉廩；祿山以其書生，易之。〔料，連條翻，量度；也，又力弔翻。易，以豉翻〕。及祿山反，牒真卿以平原、博平兵七千人防河津，〔博平郡，博州〕。真卿遣平原司兵李平間道奏之。〔間，古莧翻〕。上始聞祿山反，河北郡縣皆風靡，歎曰：「了竹四郡，曾無一人義士邪！」及平至，〔舊志：平原郡，至京師一千九百八十二里〕。大喜曰：「朕不識顏真卿作何狀，乃能如是！」真卿遣親客密懷購賊牒詣諸郡，由是諸郡多應者。真卿，杲卿之從弟也。〔從，才用翻〕。
安祿山引兵向滎陽，太守崔無詖拒之；士卒乘城者，聞鼓角聲，自墜如雨。癸巳，祿山陷滎陽，〔滎陽郡，鄭州，西至洛陽二百六十里。舊志：滎陽郡，至京師一千一百五里，東都二百七十里。考異曰：唐曆舊紀作「甲午」，今從實錄。〕殺無詖，以其將武令珣守之。祿山聲勢益張，【張：知亮翻。】屯武牢以拒賊；賊以鐵騎蹂之， 〔蹂，人九翻〕。官軍大敗。常清收餘眾，戰於葵園，又敗；戰上東門內，又敗。〔葵園，在甖予谷南。上東門，即洛陽上春門也。唐六典：東都城東面三門，北日 上東〕。丁酉，祿山陷東京，賊鼓譟自四門入，縱兵殺掠。常清戰於都亭驛，又敗；退守宣仁門，又敗；乃自苑西壞牆西走。〔壞，音怪。考異曰：常清雲：「自今月七日交兵，至十三日不已。」按七日祿山猶未　至滎陽，蓋與賊前鋒戰耳〕。
河南尹達奚珣降於祿山。〔降，戶江翻〕。留守李竏謂御史中丞盧亦曰：「吾曹荷國重任，〔守，式又翻。竏，直陵翻。荷，下可翻〕。雖知力不敵，必死之！」奕許諾。竏收殘兵數旦，欲戰，皆棄竏潰去；竏獨府中。奕先遣妻子懷印間道走長安，〔走，音奏〕。朝服坐臺中，〔朝，直遙翻〕。左右皆散。祿山屯於閑貛使人執竏、奕及採訪判官蔣清，皆殺之。奕罵祿山，數其罪，〔數，所具翻〕。顧賊黨曰：「凡為人當知逆順。我死不失節，夫復何恨！」〔夫，音扶。復，扶又翻〕。竏，文水人；〔文水縣，屬井州，本漢大陵縣，魏置受陽縣，隋為文水縣。奕，懷慎之子；清，欽緒之子也。盧懷慎，開元初賢相。蔣欽緒見二百九卷中宗景龍三年〕。祿山以其黨張萬頃為河南尹。
封常清帥餘眾至陝，〔帥，讀曰率〕。陝郡太守竇廷芝已奔河東，吏民皆散。常清謂高仙芝曰：「常清連日血戰，賊鋒不可當。且潼關無兵，若賊豕突入關，則長安危矣。陝不可守，不如引先據潼關以拒之。」 仙芝乃帥見兵西趣潼關。〔見，賢遍翻。趣，七喻翻。考異曰：肅宗實錄雲：「仙芝領大軍初至陝、方欲進師，會常清軍敗至，欲廣其賊勢以雪己罪，勸仙芝班師。 仙芝素信常清言，即日夜走保潼關；朝野大駭。」今從本傳〕。賊尋至，官軍狼狽走，無復部伍，士馬相騰踐，死者甚眾。至潼關，脩完守備，賊至，不得　　入而 去。祿山使其將崔乾祐屯陝，〔復，扶又翻。踐，悉銑翻。潼，音同。將，即亮翻。陝，失冉翻〕。臨汝、弘農、濟陰、濮陽、雲中郡皆降於祿山。〔弘農郡，本虢 州虢郡，天寶元年更郡名。濮陽郡，濮州。雲中郡，雲州。濟，子禮翻。濮，博木翻。降，戶江翻〕。是時，朝廷徵兵諸道，皆未至，關中忷懼。會祿山方謀稱帝， 留東京不進，故朝廷得為之備，兵亦稍集。〔朝，直遙翻。忷，許拱翻〕。
祿山以張通侕之弟通晤為睢陽太守。與陳留長史楊朝宗將胡騎千餘東略地，〔睢，音雖。守，式又翻。將即亮翻。騎，奇寄翻〕。郡縣官多望風降走，惟東平太守嗣吳王祗、濟南太守李隨起兵拒之。〔東平郡，鄆州。濟南郡，本齊州齊郡，天寶元年更名臨淄郡；五載，更今郡名。嗣，祥吏翻〕。祗，禕之弟也。〔禕，籲韋翻〕。郡縣之不從賊者，皆倚吳王為名。單父尉賈賁帥吏民南擊睢陽，斬張通晤。〔單父，古縣，時屬睢陽郡。單，音善。父，音甫〕。李庭望弔兵欲東徇地，聞之，不敢進而還。〔還，從宣翻，又音如字〕。
14庚子，以永王璘為山南節度使，江陵長史源洧為之副；〔江陵郡，本荊州南郡，天寶元年更郡名。璘，力珍翻。洧，於軌翻〕。潁王伷為劍南度使，蜀郡長史唯圓為之副。〔蜀郡，益州。伷，公了翻。長，知兩翻〕。二王皆不出閤。洧，裕光之子也。〔源光裕見二百一十二卷開元十三年〕。
15上議親徵，辛丑，制太子監國，〔監，古銜翻。考異：日唐曆、幸蜀記皆雲「十六日辛丑」。按長曆，辛丑，十七日也。實錄又作「己丑」，尤誤。肅宗實錄雲： 「迢以上監國，仍令總統六軍，親徵寇逆。」按制書雲：「今親總六師，率眾百萬，鋪敦元惡，巡撫洛陽，」則是上親徵，使太子留守也。今從玄宗實錄〕。謂宰相 曰：「朕在位垂五十載，倦於憂勸，去秋已欲傳位太子；值水旱相仍，不欲以餘災遺子孫，〔遺，唯季翻〕。淹留俟稍豐。不意逆胡橫發，〔橫，戶孟翻；下同〕。 朕當親徵，且使之監國。事平之日，朕將高枕無為矣。」枕，之任翻。楊國忠大懼，退謂韓、虢、秦三夫人曰：「太子素惡吾家專棋久矣；若一旦得天下，吾與姊妹併命在旦暮矣！」相與聚哭。使三夫人說貴妃，〔惡，烏路翻。橫，下孟翻。說，式芮翻〕。銜土請命於上；事遂寢。
16顏真卿召募勇士，旬日至萬餘人，諭以舉兵討安祿山，繼以涕泣，士皆感憤。祿山使其黨段子齎李齎、盧奕、蔣清首徇河北諸郡，至平原，壬寅，真卿執子光，腰斬以徇；取三人首，續以蒲身，棺斂葬之，祭哭受弔。〔棺，音貫。斂，力贍翻〕。祿山以海運使劉道玄攝景城太守，清池尉賈載、鹽山尉河內穆寧共斬道玄，〔自帝事邊功，運青、萊之粟，浮海以給幽、平之兵，故置海運使。景州，本滄州勃海郡，鹽山屬邑也〕。得其甲仗五十餘船；攜道玄首謁長史李暐，暐收嚴莊宗族，悉誅之。是日，送道玄首至平原。真卿召載、寧及清河尉張澹詣平計事。〔澹，徒覽翻。考異曰：舊穆寧傳：「祿山偽署劉道玄為景城守。寧唱義起兵，斬道玄首，傳檄郡邑，多有應者。賊將史思明來寇郡，寧以攝東光令將兵禦之。思明遣使說誘，寧立斬之。郡懼賊怨深，後大至，痔寧兵及攝縣。初，寧佐採訪使巡按，嘗過平原，與太守顏真卿密揣祿山必叛。至是，真卿亦唱義，舉郡兵以拒祿山。會間使持書遣卿曰『夫子為衛君乎﹖』更無他詞。真卿得書，大喜，因奏署大理評事、河北採訪支使。」按寧以道玄首謁李暐，暐即族嚴莊家，豈有懼賊怨深而奪寧兵乎！真卿既殺段子光，帥諸郡以討祿山，寧書中何必尚為隱語！道玄首至平原，真卿巳召寧計事，豈待得此書然後用之！ 況真卿領採訪使，乃在明年常山陷後。今皆不取〕。饒陽太守盧全誠據城不受代；〔考異曰：包諝河洛春秋作「盧皓」，今從殷仲容顏氏行狀〕。河間司法李奐殺祿 山所署長史王懷忠；李隨遣遊弈將訾嗣賢濟河，〔將，即翻。訾，即移翻，姓也。漢有訾順〕。殺祿山所署博平太守馬冀；各有眾數千或萬人，共推真卿為盟主，軍事皆稟焉。祿山使張獻誠將上谷、博陵、常山、趙郡、文安五郡團結兵萬人圍饒陽。〔饒陽郡，深州。河間郡，瀛州。上谷郡，易州。趙郡，趙州。文安郡，莫州。將，即亮翻〕。
17高仙芝之東徵也監軍邊令誠數以事幹之，仙芝多不從。令誠入奏事，具言仙芝、常清橈敗之狀，〔數，所角翻。橈，奴教翻〕。且雲：「常清賊搖眾，而仙芝棄陝地數旦裏，又盜減軍士糧賜。」上大怒，癸卯，遣令誠齎敕即軍中斬仙芝及常清。初，常清既敗，三遣使奉表陳賊形勢，〔使，疏吏翻〕。上皆不之見。常清乃自馳詣闕，至渭南，敕削其官爵，令還仙芝軍，白衣自效。常清草遺表曰：「臣死之後，望陛下不輕此賊，無忘臣言！」時朝議皆以為祿山狂悖，不日授首，故常清云然。〔云然者，猶曰言如此也。朝，直遙翻。悖，蒲內翻，又蒲沒翻〕。令誠至潼關，先引常清，宣敕示之；常清以表附令誠上之。〔上，時掌翻。考異曰：明皇幸蜀記、安祿山事蹟皆曰：「常清配隸仙芝軍，感憤頗深，遂作遺表，飲藥而死。令誠至，常清巳死。」而舊傳以為「敕令卻赴潼關，自草表待罪，是日臨刑，託令誠上之。蓋二書見常清表有「仰天令鴆，向日封章，即為屍諫之臣，死作聖朝之鬼，」 故云然。今從舊傳〕。常清既死，陳屍蘧蒢。〔蘧蒢，蘆壌休〕，仙芝還，厔聽事，令誠索陌刀手百餘人自隨，〔索，山客翻〕。乃謂仙芝曰：「大夫亦有恩命。」 仙芝遽下，令誠宣敕。仙芝曰：「我遇敵而退，死則宜矣。今上戴天，下履地，謂我盜減糧賜則誣也。」時士卒在前，皆大呼稱枉，其聲振地，遂斬之。〔呼，火故翻。史言高仙芝由邊令誠而得節，亦由邊令誠而喪元〕。以將軍李承光攝領其眾。
河西、隴右節度使哥舒翰病廢在家，〔考異曰：舊金梁鳳傳雲：「天寶十三載，哥舒翰入京師，裴冕為河西留後，在武威。」是翰雖病在京師，猶領河西、隴右兩鎮也〕。上藉其威名，且素與祿山不協，召見，〔見，賢遍翻〕。拜兵馬副元帥，將兵八萬以討祿山；〔帥，所類翻〕。仍敕天下四面進兵，會攻洛陽。翰病固辭，上不許，以田良丘為御史中丞，充行軍司馬，起居郎蕭昕為判官，蕃將火拔歸仁等各將部落以從，〔將，即亮翻。從，才用翻。〕並仙芝舊卒，號二十萬，軍手潼關。〔考異曰：肅宗實錄雲；「以翰為皇太子先鋒兵馬使　元帥，領河、隴、朔方募兵十萬，並仙芝舊卒，號二十萬，拒戰於潼關。十二月十七日，大軍發。」唐曆亦云「先鋒兵馬使」元帥　。舊傳雲「先鋒兵馬元帥」。祿山事蹟雲：「翰為副元帥，領河、隴諸蕃部奴剌、頡、跌、朱邪、契苾、渾、蹛林、奚結、沙陀蓬子、處蜜、吐谷渾、思結等十三部落，督菄、漢兵二十一萬八千人，鎮於潼關。」舊紀雲：「丙午，命翰守潼關。」按玄宗實錄：「癸卯，斬常清、仙芝，命翰為兵馬副元帥，統兵八喁，鎮潼關。」時榮王為元帥，故以翰副之。蓋誅仙芝之日，即命翰代仙芝。舊紀「丙午」，肅宗實錄「十七日軍發」，皆太早也。玄宗實錄所云八萬者，蓋止謂漢兵隨翰東徵者耳，並諸蕃部落及仙芝舊兵，則及十餘萬，因號二十萬也〕。翰病，不能治事，〔治，直之翻〕。悉以軍政委田良丘；良丘復不敢專決，使王思禮主騎，李承光主步，二人爭長，無所統壹。〔復，扶又翻。長，知兩翻〕。翰用法嚴而恤，士卒皆懈弛，無鬬志。〔史言哥舒翰所以敗〕。
18安祿山大同軍使高秀巖寇振武軍，〔杜佑曰：振武軍，在單于都護府城內，西去朔方千七百餘裏〕。朔方節度使郭子儀擊敗之，〔敗，補邁翻〕。子儀乘勝拔靜邊軍。〔據舊史，靜邊軍當在單於府東北，王忠嗣鎮河東所築也。宋白曰：雲中郡，西至靜邊軍一百八十里〕。大同兵馬使薛忠義寇靜邊軍，子儀使左兵馬使李弼、右兵馬使高濬、左武鋒使僕固懷恩、右武鋒使渾釋之逆靜軍，大破之，坑其騎七千。〔騎，奇寄翻；下同。考異曰：陳翃汾陽王家傳，此戰在十二月十二。嫌其與祿山陷東都相亂，故並置此〕。進圍雲中，使別將公孫瓊巖將二千騎擊馬邑，拔之，開東陘關。〔馬邑郡，朔州。鴈門縣有東陘關、西陘關。時河東、太原閉關以拒秀巖，子儀既破秀巖，始開關。杜佑曰：代州，鴈門郡；郡南三十里有東陘關，甚險固。西陘山，即句注山。陘，音刑；下同〕。甲辰，加子儀御史大夫。懷恩，哥濫拔延之曾孫衪，世為金都督。〔哥濫拔延見一百九十八卷太宗貞觀二十年。金都督府亦置於是年。舊史曰僕固，即鐵勒僕骨部，語訛為僕固〕。釋之，渾部，酋長，世為蘭都督。〔酋，慈由翻。長，知兩翻〕。
晧顏杲卿將起兵，參軍馮虔、前真定令賈深、笹城尉崔安石、郡人翟萬德、內丘丞張通幽皆預其謀；〔真定縣，帶常山郡。內丘，漢中丘縣也。隋諱「忠」，改曰內 丘，屬鉅鹿郡。翟，萇伯翻〕。又遣人語太原尹王承業，密與相應。〔語，牛倨翻〕。會顏真卿自平原遣杲卿甥盧逖潛告杲卿，欲連兵斷祿山歸路，以緩其西入之謀。〔斷，丁管翻；下乃斷同〕。時祿山遣其金吾將軍高邈詣幽州徵兵，未還，杲卿以祿山命召李欽湊，使帥眾詣郡受犒賚；〔帥，讀曰率。犒苦到翻。賚，來代翻〕。丙午，薄暮，欽湊至，杲卿使袁屢謙、馮虔等攜酒食妓樂往勞之，〔妓，渠綺翻。勞，力到翻；下慰勞同〕。並其黨皆大醉，乃斷欽湊首，收其甲兵，盡縛其黨，明日，斬之悉散井陘之眾。有頃高邈自幽州還，且至笹城，杲卿使馮虔往擒之。〔斷，丁管翻。是年十一月，安祿山使李欽湊屯井陘口，今斬之而散其眾。陘，音刑。還，從宣翻，又音如字〕。南境又白何千年自東京來，崔安石與翟萬德馳詣醴泉驛迎千年，又擒之， 〔醴泉驛，在常山郡界，南直趙郡〕。同日致於郡下。千年謂杲卿曰：「今太守欲輸力王室，既善其始，當慎其終。此邵應募烏合，難以臨敵，宜深溝高壘，勿與爭 鋒。俟朔方軍至，併力齊進，傳檄趙　魏，斷燕　薊要齊。【〔章；十二行本「膂」下有「彼則成擒矣」五字；乙十一行本同；退齋校同；張校同，雲無註本亦 無。】斷，音短。燕，因肩翻。薊，音計。要，讀曰腰】。今且宜聲雲，『李光弼引步騎一萬出井陘；』因使人說張獻誠雲；『足下所將多團練之人，無堅甲利兵，難以當山西勁兵，』〔常山、饒陽以並、代為山西。合天下言之，則河南、河北通謂之山東，函關以西為山 西。說式芮翻。將，即亮翻，又音如字〕。獻誠必解圍遁去。此亦一奇也。」杲卿悅，用其策，獻誠果遁去，其團練兵皆潰。杲卿乃使人入饒陽城，慰勞將士。 〔勞，力到翻。將，即翻〕。命崔安石等徇諸郡雲：「大軍已下井陘，朝夕當至，先平河北詣郡。先下者賞，後至者誅！」於是河北諸郡響應，凡十七郡皆歸朝廷， 兵合二十餘萬；〔考異曰：河洛春秋曰：「祿山至笹城，杲卿上書陳國忠罪惡宜誅之狀，且曰：『鉞下才不世出，天實縱之，所向觶平，無思不服。昔漢高仗赤帝之，猶納食之言；魏武應黃星之符，亦用荀彧之策。』又曰：『今河北殷實，百姓富饒，衣冠禮樂，天下敵。孔子曰：「十室之邑，必有忠信。」萬家之邦，非無豪傑，如或結聚，豈非後患者﹖伏惟彼前軍，嚴其後殿，所過持重。且詳觀地圖，凡有隘狹，必加防遏；慎擇良吏，委之腹心。自洛已東，且為己有，廣輓芻粟，繕理甲兵；傳檄西都，望風自振。若唐祚未改，王命尚行，君相協謀，土庶奔命，則盛兵鞏、洛，東據敖倉，南臨白馬之津，北守飛狐之塞，自當抗衡上國，割據一方。若景命已移，謳歌所繫，即當長驅岐、雍，飲馬渭河，黔首歸命，孰有出鉞下之右者！』祿山大悅，加杲卿章服，仍舊常山太守並五軍團練使，鎮井陘口。留同羅及曳落河一百人，首領各一人。其趙、邢、相、衛等州，並皆替換。及滄、瀛、深不從祿山，張獻誠圍深州月餘不下，前趙州司戶包處遂、前原氏尉張通幽、笹城縣尉茌安晟、恆州長史袁履謙等同上書說杲卿曰：『明公身荷寵光，位居牧守，乃棄萬全之良計，履必死之畏，取適於目前，忘累於身後，竊為明公不取。今若拒祿山之命，招十萬之兵，峙乃芻茭，積其食粟，分守要害，大振威聲，通井陘之硌，與東都合勢，如此，則洪勳盛烈，何可勝言者哉！輕進瞽言，萬無一用。魂銷東岱，先懷屠裂之憂；心拱北辰，願主忠貞之節。』杲卿覽書，大悅。於是僉議，偽以祿山命追井陘鎮兵就恆州宴設，酋長各賜帛三百段，馬一疋，金銀器各一牀，美人各一，其餘通賜物一萬段。設於州南焦同驛，自至暮，並以歌妓數百人悅其意，密於酒中置毒，與飲，令盡醉，悉無所覺，乃盡收其器械，一一縛之。明白，盡斬，棄屍滹沱河中。」殷顏杲卿傳曰：「祿山起，杲卿計無所出，乃與長史袁履謙謁於笹城縣。祿山以杲卿嘗為己判官，矯制賜紫金魚袋，使守常山郡，以其孫誕、弟子詣為質，崇邵刺史蔣欽湊以趙郡甲卒七千人守土門，約杲卿，將見欽湊，以私號召之。杲卿罷歸，途中，指其衣服而謂履謙曰：『此害身之物也。祿山雖以誅側為名，其實反矣。我與公世為唐臣，忝居藩翰，寧可從之作逆邪！』履謙愀然變色，感歎良久，曰：『為之奈何，唯公所命，不敢違。』杲卿乃使人告太原尹王承業以殺欽湊，俟其緩急相應，承業亦使報命。杲卿恐漏泄，示己不事事，多委政於履謙，終日不相謁，唯使男泉明往來通其言；召前真定令賈深、處士權渙、郭仲邕就履謙以謀之。適會杲卿從父弟真卿據平原，殺段子光，使杲卿妹子盧逖並以購祿山所行敕牒潛告。杲卿大悅，匿逖於家。逖之未至，杲卿先使人以私號召欽湊，至，杲卿辭之曰：『日暮，夜恐有他盜，城門閉矣，請俟詰朝相見。』因遺參軍馮虔、宗室李峻、靈壽尉李棲默、郡人翟萬德等即於驛亭偶欽湊，夜久醉熟，以斧斫殺之；悉散土門兵。先是祿山使其腹心偽金吾將軍高邈徵兵於範陽，路出常山，杲卿候知之。其日，邈至於滿城驛，杲卿令崔安石、馮虔殺之；邈前驅數人先至，遽殺之，遂生擒邈，送於郡。遇何千年狎至，安石於路絕行人之南者，馳至醴泉驛候千年，亦斬其人而擒之如邈。日未午，二兇偕致。」肅宗實錄：「杲卿初聞祿山起兵於範陽，杲卿召長史袁履謙、前真定令賈深、內丘丞張通幽謂之曰：『今祿山一朝以幽、並騎過常山，趨洛陽，有問鼎之志；天子在長安，方欲徵天下兵，東向問罪，事向問罪，事不及矣。如賊軍暴至，吾屬為虜必矣。不若因其未萌，招義徒，西據土門，北通河朔，待海內之救，上以安國家，下以全臣節，此策之上者。』遂即日購士得千餘人，命履謙將兵鎮土門，命賈深防東路，通幽守郡城。賊將李歸仁令弟欽湊領步騎五千人先鎮土門，仍令以兵隸於杲卿；又使麾下騎將高邈馳報祿山，令促其行。覘者知其謀而白杲卿，杲卿召履謙告之。履謙曰：『事將亟矣，若不早誅欽湊，謀不集也。』遂詐追欽湊，令赴邵計事；命屐謙署人吏以待之。欽湊夜至郡，杲卿命憩於驛，乃使參軍李循、馮虔、縣尉李棲默等享欽於驛，醉而夜殺之。履謙持欽湊首謁於杲卿。杲卿與屐謙且喜事之捷，又懼賊之來，相對泣。杲卿收淭，勵履謙曰：『大丈夫名不掛青史，安用生為！吾與公累世事唐，豈偷安於胡羯，但使死而不朽，亦何恨也！』有頃，笹城尉崔安石報高邈自祿山所至，己宿上谷郡界；又使馮虔、縣吏翟萬德並命安石共方略。詰朝，邈騎數人先至驛，虔盡阬之。邈繼至，虔紿之曰：『太守將音樂迎候。』邈無疑，至廳下馬。虔、安石等指揮人吏，以捧亂擊，邈僕，生縛之。無何，南界又報何千年自東京宿趙郡，安石、萬德先於邵南醴泉驛候之。千年至，矢被擒，令麾下騎與安石戰，敗；又生擒千年，並送於郡。」舊傳曰：「祿山陷東都，杲卿忠誠感發，懼賊寇潼關，即危宗社。時從弟真卿為平原太守，遺吏召欽湊至郡計事。是月二十二日夜，欽湊至，舍之於傳舍。會飲既醉，令袁履謙與參軍馮虔、縣尉李棲默、翟萬德與安石往圖之。詰朝，邈之騎從數人至笹城驛，安石皆殺之。俄而邈至，安石紿之曰：『太守備酒樂於傳舍。』邈方據廳下馬，馮虔擒而縶之。是日，賊將何千年自東都來趙郡，馮虔、翟萬德伏兵於醴泉驛，千年至，又擒之。即日縛二賊將還郡。」按祿山初自範陽擁數十萬眾南下，常山當其所出之塗，若杲卿不從命，遽以千餘人拒之，則應時齏粉得復守故郡乎！況時祿山猶以誅楊國忠為名，未僭位號，杲卿迎於笹城，受其金紫，殆不能免矣。肅宗實錄所云者，蓋郤全忠臣之節耳。然杲卿忠直剛烈，糜軀徇國，捨生取義，自古罕儔，豈肯更上書媚悅祿山，比之漢高、魏武，為之畫割據併吞之策，此則粗有知識者必知其不然也。蓋包諝乃處遂之子，欲言杲卿初無討賊節之意，由己父上書勸成之，以大其父功耳。觀所載杲卿上祿山書，處遂等上杲卿書，田承嗣上史朝義疏，其文體如一，足矢皆諝所撰也。又張通幽兄為逆黨，又教王承業痔杲卿之功，終以反覆被誅，其行事如此；而包諝雲初與處遂同上書勸杲卿為忠義，尤難信也。舊傳雲「欽湊、高邈同守土門，欽湊遣邈往幽州。」二將既握同鎮土門，欽湊豈得擅遺邈往幽州！今從殷杲卿傳，祿山自遺邈徵兵是也。河洛春秋雲：「留同羅及曳落河百人」，彼槙井陘，遏山西之軍，重任也，豈百人所能守乎！殷傳雲「七千人守土門」，此七千人又非履謙一夕所能縛也。蓋祿山留精兵百人以為欽湊腹心爪牙，其餘皆團練民兵脅從者耳，故履謙得醉之以酒，誅欽湊及旦人而散其餘耳。河洛春秋雲「酒中置毒」，按時履謙等與欽湊同飲，豈得偏置毒於客酒中乎！今不取。舊傳及殷傳皆雲欽湊姓蔣，今從玄宗、肅宗實錄、唐曆姓李玄宗實錄：「十二月、己亥，杲卿殺賊將李欽湊，執何千年、高邈送京師。」按己亥，十五日也。而真卿以壬寅斬段子光，壬寅，十八日也。真卿既殺子光，乃報杲卿同舉義兵。今從舊傳，為二十二日丙午殺欽湊。肅宗實錄又云：「杲卿之斬欽湊等，因使徇諸郡，曰：『今上使榮王為元帥，哥舒翰為副，徵天下兵四十萬，東向討逆。』」按實錄，癸卯，始命翰為副 元帥，計丙午，常山亦未知。今不取。河洛春秋雲「十三郡悉舉義兵歸朝廷」，殷亮顏氏行狀、舊顏真卿傳、唐曆皆雲「十七郡歸順」。蓋河洛春秋不數平原、景 城、河間、饒陽先定者耳。顏氏行狀曰：「不款者六郡而已，」時魏郡亦未下，蓋舉其終數耳〕。其附祿山者，唯範陽、盧龍、密雲、漁陽、汲、鄴六郡而已。〔考 唐志無盧龍郡，當是改平州北平郡為盧龍郡也。密雲郡，本檀州安樂郡，天寶元年更郡名。漁陽郡，薊州。汲郡，衛州〕。
杲卿又密使人入範【章：十二行本「範」作「漁」，不同；乙十一行本同；孔本同。】陽招賈循，郟城人燧說循曰：〔郟城、漢潁川郟縣之槷，後魏置龍山縣及南陽縣。隋開皇初，改龍山曰汝南；十八年，改汝南曰輔城，南陽曰期城。大業初，改輔城曰郟城，廢期城入焉。郟，音夾。說式芮翻〕。「祿負思悖逆，〔悖，蒲內翻，又蒲沒翻〕。雖得洛陽，終歸九滅。公若誅諸將之不從命者，以範陽歸國，傾其根，此不世之功也。」循然之，猶豫不時發。別將牛潤容知之，以告祿山，祿山使其黨韓朝陽召循。朝陽至範陽，引循屏語，〔將，即亮翻；幵同。屏，必郢翻〕。使壯士縊殺之，滅其族；〔縊，於計翻〕。以別將牛廷玠知範陽軍事。史思明、李立節將蕃、漢步騎萬人擊博陵、常山。馬燧亡入西山；〔範陽郡之西山，南連上谷、中山之諸山〕。隱者徐遇匿之，得免。
20初，祿山欲自將攻潼關，至新安，聞河北有變而還。〔考異曰：玄實錄：「十五年，正月壬戌，祿山將犯潼關，次於新安，聞有備而還。」按祿山以此月丁酉陷東都，至壬戌凡二十六日，非乘虛掩襲也，豈得至新安然後知其有備乎！蓋常山有變則幽薊路絕，故懼而歸耳。今從肅宗本紀〕。蔡希德將兵萬人自河內北擊常山。〔河內郡，懷州〕。
21戊申，榮王琬薨，贈諡靖恭太子。
22是歲，吐蕃贊普乞箖蘇籠獵贊立。〔吐，從入聲。卒，子恤翻。娑，素禾翻〕。
肅宗六明武德大聖大宣孝皇帝上之上〔諱亨，玄宗第二子也，初名嗣昇；開元十五年更名浚；二十三年更名璵；二十八年更名紹；天寶三載更名亨〕。
至德元年（丙申、七五六）是年七月，太子即位於靈武，始改元至德〕。
1春，正月，乙卯朔，祿山自稱大燕帝，改元聖武，以達奚珣為侍中，張通侕為中書令。〔考異:日幸蜀記雲；：「以珣為左相，通侕為右相。」今從實錄〕。高尚、嚴莊為中書侍郎。
2李隨至睢陽，有眾數萬。丙辰，以隨為河南節度使，〔是載始置河南節度使，治汴州，領陳留、睢陽、靈昌、淮陽、汝陰、譙、濟陰、濮陽、淄川、琅邪、彭城、臨淮、東海十三郡。睢，音雖。使，疏吏翻；下同〕。以前高要尉許為睢陽太守兼防禦使。〔許遠先仕於蜀，忤章仇兼瓊，貶高要尉。史為許遠堅守睢陽張本〕。濮陽客尚衡起兵討祿山，以郡人王棲曜為行前總管，攻拔擠陰，殺祿山將邢超然。〔濮、榑木翻。濟，子禮翻。將，即亮翻〕。
3顏杲卿使其子泉明、賈深、翟萬德獻李欽湊首及何千年、高邈於京師。〔翟，萇伯翻〕。張通幽泣請曰：「通幽兄陷賊，〔謂通儒也〕。乞與泉明偕行，以救宗族。」杲卿哀而許之。至太原，通幽欲自託於王承業，乃教之留泉明等，更其表，〔更，工衡翻〕。多自為功，毀短杲卿，別遣使獻之杲卿起兵纔八日，守備未完，史思明、蔡希德引兵皆至城下。〔考異曰：河洛春秋雲：「十二月乙未，思明、希德齊至城下。」杲卿丙午始殺李欽湊，雲乙未，誤也。今從諸書〕。杲卿告急於承業既竊其功，利於城陷，遂擁兵不救。杲卿晝夜拒戰，糧盡矢謁；壬戌，城陷。〔考異曰：實錄：「癸亥，城陷。」河洛春秋：「正月一日，城陷，」舊思明傳：「正月六日，圍常山；九日，拔之。」今從玄宗實錄、唐曆、舊紀、杲卿傳〕。賊縱兵殺蘿餘人，執杲卿及袁履謙等送洛陽。〔舊志：常山郡，京師東北一千七百六十里，至東都一千一百三十六里〕。王承業使者至京師，玄宗大喜，拜承業羽林大將軍，麾下受官爵者百數。徵顏杲卿為衛尉卿。朝命未至，常山已陷。〔朝，直遙翻〕。
杲卿至洛陽，祿山數之曰：〔數，所具翻。〕「汝自範陽戶曹，我奏汝為判官，不數年超至太守，〔杲卿為範陽戶曹，祿山表為營田判官，假常山太守〕。何負於汝而反邪﹖」杲卿瞋目罵曰：「汝本營州牧羊羯奴，〔瞋，昌真翻。羯，居謁翻〕。天子擢汝為三道節度使，恩幸無比，何負於汝而反﹖我世為唐臣，祿位皆唐有，雖為汝所奏，豈從汝反邪！我為國討賊，〔我為於偽翻〕。恨不斬汝，何謂反衪臊羯狗，何不速殺我！」祿山大怒，並袁履謙等縛於中之柱而寛之。〔臊蘇遭翻。中橋，天津中橋也。寛，古瓦翻〕。杲卿、履謙比死，〔比，必利翻〕。罵不虛口。顏氏一門死於刀鋸者三十餘人。
史思明、李立節、蔡希德既克常山，引兵擊郡之不從者，所過殘滅，於是鄴、廣平、鉅鹿、趙、上谷、博陵、文安、魏、信都等郡復為賊守。〔鉅鹿郡，邢州。信都郡，冀州。文安郡，莫州。復，扶又翻〕。饒陽太守盧全誠獨不從，思明等圍之。河間司法李奐將七千人、景城長史李暐遣其子祀將八千人救之，皆為思明所敗。〔敗，補邁翻〕
4上命郭子儀罷圍雲中，還朔方，益發兵進取東京；選良將一人分兵先出井陘，定河北子儀薦李光弼，癸亥，以光弼為河東節度使，分朔方兵萬人與之。〔考異曰：杜牧張保皋傳曰：「安祿山亂，朔方節度使安思順以祿山從弟賜死，詔郭汾陽代之。後旬日，復詔李臨淮持節，分朔方半兵，東出趙、魏。當思順時，汾陽、臨淮俱為牙門都將，二人不相能，雖同盤飲食，常睇相視，不交一言。及汾陽代思順，臨淮欲亡去，計未決，詔至，分汾陽兵東討。臨淮入請曰：『一死固甘乞免妻子。』汾陽趨下，持手上堂偶坐，曰：『今國亂主遷，非公不能東伐，豈懷私忿時邪！』悉召軍吏，出詔書讀之，如詔約束。及別，執手泣涕，相勉忠義」按於時玄宗未幸蜀，唐之號令猶行於天下，若制書除光弼為節度使，子儀安敢擅殺之！杜或得於傳聞之誤也。今從分陽家傳及舊傳〕。
5甲子，加哥舒翰左僕射、同平章事，餘如故。
6置南陽節度使，以南陽太守魯炅為之，將嶺南、黔中、襄陽子五萬人屯葉北，以備安祿山。炅表薛願為潁川太守兼防禦使，〔南陽郡，鄧州。襄陽郡，襄州。葉縣，時屬汝州。潁川郡，許州。炅，火迥翻。將，即亮翻。黔，音琴。葉，式涉翻〕。龐堅為副使。願，故太子瑛之妃兄；堅，玉之曾孫也。〔龐玉，去隋歸唐為將。龐，皮江翻〕。
7乙丑，安祿山遣其子慶緒寇潼關；哥舒翰擊卻之。
8己巳，加顏真卿戶部侍郎兼本郡防禦使；真卿以李暐為副。
9二月，丙戌，加李光弼魏郡太守、河北道採訪使。
10史思明等圍饒陽二十九日，不下，李光弼將蕃、漢步騎萬餘人、太原弩手三千人出井陘。〔騎，奇寄翻。陘，音刑。考異曰：玄宗實錄：「己亥，光弼以朔方馬步五 千，東出土門，收常山郡。」河洛春秋雲：「光弼從大同城下領蕃、漢兵馬步一萬餘人，井太原弩手三千人，救真定。」蓋實錄言朔方元領之兵，河洛言到真定之數耳〕。己亥，至常山，常山團練兵三千人殺胡兵，執安思義出降。〔降，戶江翻〕。光弼謂思義曰：「汝自知當死否﹖」思義不應。光弼曰：「汝久更陳行，〔更，工衡翻。陳，讀曰陣。行，胡剛翻〕。視吾此眾，可敵思明否﹖今為我計當如何﹖汝策可取，當不殺汝。」思義曰：「大夫士馬遠來疲弊，猝遇大敵，恐未易當；〔易，以豉翻〕。不如移軍入城，早為備禦，先料勝負，然後出兵。胡騎雖銳，不能持重，〔騎，奇寄翻；下同〕。苟不獲利，氣沮心離，於時乃可圖矣。思明今在饒陽，去此不二百里。〔九域志：真定至饒陽二百三十五里。思義蓋指思明下營處言之。〕昨暮羽書已去，計其先鋒來晨必至，而大軍繼之，不可不留意也。」光弼悅，釋其縛，即移軍入城。史思明聞常山不守，立解饒陽之圍；明日未旦，先鋒已至，思明等繼之，合二萬餘騎，直抵城下。光弼遣步卒五千自東門出戰，賊守門不退。光弼命五百弩於城上齊發射之，〔射，而亦翻；下兵射同〕。賊稍卻；乃出弩手千人分為四隊，使其矢發發相繼，賊不能當，斂軍道北。光弼出兵五千為槍城於道南，夾呼沱水而陳；賊數以騎兵搏戰，光弼之兵射之，人馬中矢者太半，〔陳讀曰陣。數，所角翻。中，竹仲翻〕。乃退，小憩以俟步兵。有村民告賊步兵五千自饒陽來，晝夜行百七十里，至九門南逢壁，度憩息。〔九門縣屬常山郡，在郡東。宋白曰：戰國策雲：本有九室而居，趙武靈王改為九門縣。憩，去例翻〕。光弼遣步騎各二千，匿旗鼓，並水潛行，〔並，步浪翻〕。至逢壁，賊方飯，縱兵掩擊，殺之無遺。思明聞之，失勢，退入九門。時常山九縣，〔真定、笹城、石邑、九門、行唐、井陘、平山、獲鹿、靈壽，凡九縣〕。七附官軍，惟九門、笹城為賊所據。光弼遣裨將張奉璋以兵五百戍石邑；〔石邑縣自漢以來屬常山郡，在郡西南。戍兵多於餘縣者，所以通太原之路也。宋白曰：隋改漢上曲陽縣為石邑；尋移石邑於井陘縣，於舊石邑縣置恆陽縣，以在恆山之陽為名。則此石邑在井陘也〕。餘皆三百人戍之。
11上以吳王祗為靈昌太守、河南都知兵馬使。〔上，謂玄宗。使、疏吏翻〕。賈賁前至雍丘，有眾二千。先是譙郡太守楊萬石以郡降安祿山，〔先，悉薦翻。降，戶江翻〕。逼真源令河東張巡使為長史，西迎賊。巡至真源，帥吏民哭於玄元皇帝廟，〔雍丘縣，漢、晉屬陳留郡，後魏屬湯夏郡，隋屬梁郡，唐屬汴州。譙郡，毫州。老子，苦縣人，有祠在焉；唐祖之，故改縣曰真源。九域志：縣在譙郡西七十里。帥，讀曰率。〕起兵討賊，吏民樂從者數千人；〔樂，音洛〕。巡選精兵千人西至雍丘，與賈賁合。
初，雍丘令令狐潮以縣降賊，賊以為將，使東擊淮陽救兵於襄邑，破之，〔淮陽郡，陳州。宋白曰：襄邑縣，春秋宋襄牛地也；未襄公葬焉，故曰襄陵，今墓在縣西北隅。秦始皇以承匡縣卑濕，遂徙於襄陵；又以「陵」字犯諱，改為襄邑〕。俘百餘人，拘於雍丘，將殺之，往見李庭望；淮陽兵遂殺守者，潮棄妻子走，故賈賁得以其間入雍丘。〔間，古莧翻。考異曰：肅宗實錄曰：「雍丘令令狐潮據城以應祿山，百姓有違令者百餘人，將殺之。覘者報官軍至，潮不及行刑，遂反縛，仆地，令人守之，遽出軍以禦官軍。縛者忽一人幸脫，殺守者，互解其縛，閉城門以拒潮，相持累日。賁聞之，入其城，領眾殺潮母、妻及子，以堅人志。」舊張巡傳：「潮欲以城降賊，民吏百餘人不從命。潮皆反接，僕之於地，將斬之。會賊來攻城。潮遽出鬬，而反接者自解其縛，閉城門拒潮，召賁，賁與巡引眾入雍丘。」新傳：「潮舉縣附賊，遂自將東敗淮陽兵，虜其眾，反接在廷，將殺之，暫出行部。淮陽兵更解縛起，殺守者，迎賁等入。潮不得歸，巡乃屠其妻子磔城上。」按潮既欲以城降賊，賊來即當出迎，豈有更出鬬者。今從李翰張中丞傳及新傳〕。庚子，潮引賊精兵攻雍丘；賁出戰，敗死。張巡力戰卻賊，因兼領賁眾，自稱吳王先鋒使。
三月，乙卯，潮復與賊將李懷仙、楊朝宗、謝元同等四萬餘眾奄至城下；眾懼，莫有固志。〔復，扶又翻；下日復、瘡復同。朝，直遙翻〕。巡曰：「賊兵精銳，有輕我心。今出其不意擊之， 彼必驚潰。賊勢子折，然後城可守也。」柔使千人乘城；自帥千人，分數隊，開門突。巡身先士卒，直衝賊陳，人馬辟易，〔先悉薦翻。陳，讀曰闢。易，讀如 字〕。賊遂退。明，復進攻城，設百祿環城，〔復，扶又翻。祿，與砲同。環，音宦〕。樓堞皆盡；〔堞，達協翻〕。巡於城上立木柵以拒之。賊蟻附而登，巡束蒿灌脂，焚而投之，賊不得上。〔上，時掌翻〕。時伺賊隙，出兵擊之，或夜縋斫營，〔伺，相吏翻。縋，馳偽翻〕。積六十餘日，大小三百餘戰，帶甲而食，裹瘡復戰，賊遂敗走。巡乘勝追之，獲胡兵二千人而還，軍大振。〔還，從宣翻，又音如字〕。
12初，戶部尚書安思順知祿山反謀，因入朝奏之。〔尚，辰羊翻。朝，直遙翻〕。及祿山反，上以思順先奏，不之罪也。哥舒翰素與之有隙，〔事見上卷天寶十載〕。使人詐為祿山遺思順書，於關門擒之以獻，且數思順七罪，請誅之。〔遺，於季翻。數，所具翻，又所主翻〕。丙辰，思順及弟太僕卿元貞皆坐死，家屬徙嶺外。楊國忠不能救，由始畏翰。
13郭子儀至朔方，益選精兵，戊午進軍於代。〔此代，謂代州〕。
14戊辰，吳王祗擊謝元同，走之，拜陳留太守、河南節度使。〔守，式又翻。使，疏吏翻〕。
15壬午，以河東節度使李光弼為範陽長史、河北節度使。〔長，知兩翻。考異曰：實錄雲：「乙丑，光弼收趙郡。、按壬午，三月二十九日；乙丑，十二日也。河洛春秋收趙郡在四月，今從之〕。加顏真卿河北採訪使。真卿以張澹為支使。
先是清河客李萼，〔先，悉薦翻。考異曰顏氏行狀作「李華」，今從舊傳。〕年二十餘，為邵人乞師於真卿〔為，於偽翻〕。曰：「公首唱大義，河北諸郡恃公以為長城。今清河，公之西鄰，〔清河郡，貝州。九域坨：德州，西南至貝州二百三十里〕。國家平日聚江、淮、河南錢帛於彼以贍北軍，〔贍，時豔翻〕。謂之『天下北庫』；今有布三百餘萬匹，帛八十餘萬匹，錢三十餘萬緡，糧三十餘萬斛。昔討默啜，甲兵皆貯清河庫，〔謂武后時也。啜，陟劣翻。貯，丁呂翻〕。今有五十餘萬事。〔一物可以給一事，因謂之事〕。戶七萬，口十餘萬。竊計財足以三平原之富，兵足倍平原之強。公誠資士卒，撫而有之，以二郡為腹心，則餘郡如四支，無不隨所使矣。」真卿曰：「平原兵新集，尚未訓練，自保恐不足，何暇及鄰！雖然，借若諾子之請，則將何為乎﹖」萼曰：「清河遣僕銜命於公者，非力不足而借公之嘗寇衪，亦欲觀大賢之明【張：「明」作「名」。】義耳。今仰瞻高意，未有決辭定色，僕何敢遽言所為遽言所為哉！」真卿奇之慾與之兵。眾以為萼年少輕虜，〔少，詩照翻〕。徒分兵力，必無所成，真卿不得已辭之。萼就館，復為書說真卿，〔復，扶又翻。說，式芮翻〕。以為：「清河去逆鵜順，奉粟帛器械以資軍，公乃不納而疑之。僕回轅之後，清河不能孤立，必有所繫託，將為公西面之強敵，公能悔乎﹖」真卿大驚，遽詣其館，以兵六千借之；送至境，執手別。真卿問曰：「兵已行矣，可以言子之所為乎﹖萼曰：「聞朝廷遣程千里將精兵十萬出崞口討賊，〔崞口，在洺州邯鄲縣西，蓋即壺關之險也。又按舊唐書：崞口，在相州西山。崞，音郭〕。賊據險拒之，不得。今當引兵先擊魏郡，執祿山所署太守知泰，納舊太，守司馬垂，使為西南主人；分分兵開崞口，出千里之師，因討汲、鄴以北至於幽陵郡縣之未者；〔幽陵，即謂幽州〕。平原、清河帥諸同盟，〔帥，讀曰率〕。合兵十萬，南臨孟津，分兵循河，據守要害，制其北走之路。計官軍東討者不下二十萬，河南義兵西自者亦不減十萬。公但當表朝廷堅壁勿戰，不過月餘，賊必有內潰相圖之變 矣。」真卿曰：「善」！命錄事參軍釨交及平原令範冬馥將其兵，〔平原縣，屬平原郡，古平原郡治焉，故城在今縣西南二十五里。今縣治，北齊治，北齊所築城。 時平原郡治安德縣〕。會清河兵四千及博平兵千人軍於堂邑西南。〔宋白曰：堂邑縣，屬博平郡，本漢清、發千二縣地；隋開皇十六年於此置堂邑縣，因縣，因縣西 北有堂邑故城為名〕。袁知泰遣其將白嗣恭等將二萬餘人來逆戰，三郡兵力戰盡日，魏兵大敗，斬首萬餘級，捕虜千餘人，得馬千匹，軍資甚眾。知泰奔汲郡，遂克魏郡，軍聲大振。
時北海太守賀蘭進明亦起兵，真卿以書召之併力，〔北海郡，青州〕。進明將步騎五千渡河，〔將，即亮翻。騎，奇寄翻；下同〕。真卿陳兵逆之，相揖，哭於馬上，哀動行伍。〔行，戶剛翻〕。進明屯平原城南，休養士馬，真卿每事諮之，由是軍權稍移於進明矣，真卿不以為嫌。真卿以堂邑之功讓進明，進明攻信郡，久之，不克；錄事參軍長安第五琦勸進明厚以金帛募勇士，遂克之。〔考異曰：顏氏行狀雲：「進明失律於信都城下，有詔抵罪；公縱之，使赴行在。進明之全，乃公之護也。」今從舊傳。又唐曆：「三月四日乙酉，真卿充河北採訪使。時進明起義兵，北渡河，與真卿同經略。六月，真卿破袁知泰於堂邑。」進明再拔信都，統紀皆在三月。舊紀破知泰，拔信都，皆在六月。按三月無乙酉；乙酉，四月二日也。今從統紀〕。
16李光弼與史思明相守四十餘日，思明絕常山糧道。城中乏草，馬食薦藉。〔藉，慈夜翻〕。光弼車五百乘之石邑取草，〔之往衪。乘，繩證翻〕。將車者皆衣甲，弩手千人衛之，為方陳而行，〔衣，於既翻。陳，讀曰陣〕。賊不能奪。蔡希德引兵攻石邑，張奉璋拒卻之。光弼遺使告急於郭子儀，子儀引兵自井陘出，〔使，疏吏翻。陘，音刑〕。夏，四月，壬辰，至常山，與光弼合，番、漢步騎共十餘萬。甲午，子儀、光弼與史思明等戰於九門城南，〔宋白曰：九門縣，戰國趙邑。戰國策雲本有九室而居，趙武靈王改為九門縣〕。思明大敗。中郎將渾瑊射李立節，殺之。〔將，即亮翻。渾，胡昆翻，又戶本翻。瑊；古鹹翻。射，而亦翻〕。瑊，釋之之子也。思明收餘眾奔趙郡，蔡希德奔鉅鹿。思明自趙郡如博陵，時博陵已降官軍，〔降，戶江翻；下同〕。思明盡殺郡官。河朔之民若賊殘暴，所至屯結，多至二萬人，少者萬人，各為營以拒賊；及郭、李軍至，爭出自效。〔少，始紹翻〕。庚子，攻趙郡；一日，城降。士卒多虜，光弼坐城門，收所獲，悉歸之，民大悅。儀生擒四千人，皆拾之，斬祿山太守郭獻璆。〔璆，音求〕。光弼進圍博陵，十日，不拔，引兵還恆陽就食。〔恆陽，即恆山郡，以其地在恆山之陽也，唐置恆陽軍於郡北。又博陵郡有恆陽縣，漢之上曲陽縣也，隋改為恆陽縣，在博陵西十里。恆，戶登翻。還，從宣翻，又音如字〕。
17楊國忠問士之可為將者於左拾遺博平張鎬及蕭昕，〔鎬，下者翻。昕，許斤翻。將，即亮翻；下同〕。鎬、昕薦左贊善大夫永壽來瑱，〔武德二年分新平置永壽縣，屬邠州。瑱，他見翻〕。人謂之「來嚼鐵」。
18安祿山使平盧節度使呂知誨誘安東副大都護馬靈詧，殺之。 〔馬靈詧，即夫蒙靈詧也。開元二年，徙安東都護府於平州；天寶二年，徙於遼西故郡城。誘，羊久翻〕。平盧遊弈使陟劉客奴、〔武陟，漢懷縣地，隋開皇十六年 分置武縣；時屬河內郡〕。先鋒使董秦及安東將王玄同謀討誅知誨，遣使踰海與顏真卿相聞，請取範陽以自效。真卿遣判官賈載齎糧及戰士衣助之。真卿時惟一子頗頗，纔十餘歲，使詣客奴為質。〔質，音致〕。朝廷聞之，以客奴為平盧節度使，〔朝，直遙翻〕。賜名正臣；玄志為安東副大都護，董秦為平盧兵馬使。
19南陽節度使魯炅立柵於滍水之南，安祿山將武令珣、畢思琛攻之。〔滍，直裏翻〕。
