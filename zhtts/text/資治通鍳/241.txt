△卷第二百四十
唐紀五十六〔起強圉作噩（丁酉），盡暑維大淵獻（己亥）正月，凡二年有奇〕
憲宗昭文章武大聖至神孝皇帝中之下
元和十二年（丁酉、八一七）
1春，正月，甲申，貶哀滋為撫州刺史。
李愬至唐州，軍中承喪敗之餘，〔喪，息浪翻。嚴綬慈丘之敗，山南東道未分為二帥也。既分為二帥，而高霞寓敗於鐵城，袁滋代之又敗。〕士卒皆憚戰，愬知之，有出迓者，愬謂之曰：「天子知愬柔懦，能忍恥，故使來拊循爾曹。至於戰攻進取，非吾事也。」眾信而安之。
愬親行視士卒，〔行，下孟翻。〕傷病者存恤之，不事威嚴。或以軍政不肅為言，愬曰：「吾非不知也。哀尚書專以憖惠懷賊，賊易之，〔易，弋豉翻，輕易也。〕聞吾至，必增備，吾故示之以不肅。彼必以吾為懦而懈惰，然後可圖也。」〔懈，古隘翻。〕淮西人自以嘗敗高、哀二帥，〔敗，補邁翻。帥，所類翻。〕輕愬名位素微，遂不為備。〔為愬乘虛取蔡張本。考異曰：「愬沈勇長算，推誠待士，故能用其卑弱之勢，出賊不意。居歲，知人可用，乃謀襲蔡，表請濟師；詔以河中、鄜坊騎兵二千心益之。」鄭澥平蔡錄曰：「正月二十四日甲車，公至所部。先是，士卒經萬勝、蕭陂、鐵城、新興之敗，人心皆惴恐，不敢言戰。公佯曰，『戰爭非吾所能。』既而陰召大將計其事。是時，公以表請徑襲元濟，人皆笑其說，乃使觀察判官王擬請師闕下，詔徵義成、河中、鄜坊馬步共二千以補其闕。」據此，則是始至便請益兵。又二月，即擒丁士良，降吳秀琳，是不待半歲然後知人可用，舊傳恐誤。然愬密謀襲蔡，豈可先洩之，而云「以表請襲元濟，人皆笑其說，」則是人人知之，恐非也！今不取。〕
2遣鹽鐵副【章：甲十一行本「副」上有「轉運」二字；乙士一行本同。】使程異督財賦於江、淮。
3回鶻屢請尚公主，有司計其費近五百萬緡，〔近，其靳翻。〕時中原方用兵，故上未之許。二月，計卯朔，遣回鶻摩尼僧等歸國；〔摩尼來見二百三十七卷元年。史炤曰：元和初，回鶻再朝獻，始以摩尼至。摩尼至京師，歲往來西市，商賈頗與囊橐為姦，至是遣歸國也。〕命宗正少卿李誠使回鶻諭意，以緩其期。
4李愬謀襲蔡州，表請益兵；詔以昭義、河中、鄜坊步騎二千給之。丁酉，愬遣十將馬少良將十餘騎巡邏，〔十將，軍中小校也。邏，郎佐翻。〕遇吳元濟捉生虞候丁士良，與戰，擒之。士良，元濟驍將，常為東邊患；〔言唐、鄧之東邊也。〕眾請刳其心，愬許之。既而召詰之，士良無懼色。愬曰：「真丈夫也！」命釋其縛。士良乃自言：「本非淮西士，真元中隸安州，與吳氏戰，為其所擒，自分死矣，分扶問翻。吳氏釋我而用之，我因吳氏父子竭力。〔為，於偽翻。〕昨日力屈，復為公所擒，〔復，扶又翻。〕亦分死矣，今公又生之，請盡死以報德。」愬乃給其衣服器械，署為捉生將。
5己亥，淮西行營奏克蔡州古葛白城。〔漢書陳留寧陵縣，孟康註曰：古葛伯國，今葛鄉是。此必韓弘奏捷也。〕
6丁士良這於李愬曰：「吳秀琳擁三千之眾，據文城柵，在蔡州西南一百二十里。按續通典，柵在吳房縣界。〕為賊左臂，官軍不敢近者，〔近其靳翻。〕有陳光洽為之謀主也。光洽勇而輕，〔輕，牽正翻。〕好自出戰，請為公先擒光洽，〔好，呼到翻。為，於偽翻；下同。〕則秀琳自降矣。」〔降，戶江翻。〕戊申，士良擒光洽以歸。
7鄂嶽觀察使李道古引兵出穆陵關；〔黃州麻城縣西北有穆陵關，在穆陵山上。〕甲寅，攻申州，克其外郭，進攻子城。城中守將夜出兵擊之，道古之眾驚亂，死者甚眾。道古，皋之子也。〔曹成王皋，歷江西、山南等鎮，著功名。〕
8淮西被兵數年，〔被，皮義翻。〕竭倉廩以奉戰士，民多無食，採菱芡魚鱉鳥獸食之，亦盡，〔芡，巨險翻，今謂之雞。〕相帥歸官軍者前後五千餘戶；〔帥，讀曰率。〕賊亦患其耗糧食，不復禁。〔復，扶又翻。〕庚申，敕置行縣以處之，〔未能得其縣，故權置行縣以處來歸之民。處，昌呂翻。〕為擇縣令，使之撫養，並置兵以衛之。
9三月，乙丑，李愬自唐州徙屯宜陽柵。
10郗士美敗於柏鄉，拔營而歸，士卒死者千餘人。
11戊辰，賜程執恭名權。
12戊寅，王承宗遣兵二萬入東光，斷白橋路；〔東光縣，屬景州。未白曰：東光，漢舊縣也。故城在縣東二十里，齊天保七年移於今縣東南三十里陶氏故城，隋開皇三年又移魏廢勃海舊城。縣西四里有永濟渠，渠上有橋，當自縣通弓高之路。白橋跨永濟渠，在德州長河縣。斷，音短。〕程權不能禦，以眾歸滄州。〔渾鎬既敗，郗士美又敗，程權又退歸，王承宗之才，非諸帥所能制也。〕
13吳秀琳以文城柵降於李愬。戊子，愬引兵至文城西五里，遣唐州刺史李進誠將甲士八千至城下，召秀琳，城中矢石如雨，眾不得前。進誠還報：「賊偽降，未可信也。」愬曰：「此待我至耳。」即前至城下，秀琳束兵投身馬足下；愬撫其背慰勞之，〔勞，力到翻。〕降其眾三千人。秀琳將李憲有材勇，愬更其名曰忠義而用之，〔更，工衡翻。〕悉遷婦女於唐州。【章：甲士一行本「州」下有「入據其城」四字；乙十一行本同；退齋校同；張校同，雲無註本亦無。】質其家於唐州，則文城之士心不敢懷反側。〕於是唐、鄧軍氣復振，人有欲戰之志。賊中降者相繼於道，隨其所便而置之；聞有父母者，給粟帛遣之，曰：「汝曹皆王人，勿棄親戚。」眾皆感泣。〔自此以上李愬事。〕
官軍與淮西兵夾塚水而軍，諸軍相顧望，無敢渡塚水者。陳許兵馬使王沛先引兵五千渡塚水，據要地為城，於是河陽、宣武、河東、魏博等軍相繼皆渡，進逼郾城。丁亥，李光顏敗淮西兵三萬於郾城，〔按宋白續通典：郾城，在蔡州西平縣北五十里。敗，補邁翻。〕走其將張伯良，殺士卒什二三。〔自此以上攻郾城事。〕
己丑，李愬遣山河十將董少玢等分兵攻諸柵；其日，少玢下馬鞍山，拔路口柵。〔時都畿及唐、鄧皆募土人之材勇者為兵以討蔡，號為山河子弟，置十將以領之。玢，府巾翻。按唐、蔡交兵，凡境上要地，處處置守，所謂馬鞍山、路口柵，固不可盡詳其處而強為之註也。〕夏，四月，辛卯，山河十將馬少良下嵖岈山，〔嵖，鋤加翻。岈，虛加翻。〕擒淮西將柳子野。〔此以上又李愬事。〕
吳元濟以蔡人董昌齡為郾城令，質其母楊氏。〔質，音致。〕楊氏謂昌齡曰：「順死賢於逆生，〔順死，謂歸順而死。逆生，謂從逆而生。〕汝去逆而吾死，乃孝子也；從逆而吾生，是戮吾也。」會官軍圍青陵，絕郾城歸路，〔青陵，在郾城西南。〕郾城守將鄧懷金謀於昌齡，昌齡勸之歸國。懷金乃請降於李光顏曰：「城人之父母妻子皆在蔡州，請公來攻城，吾舉烽求救，救兵至，公逆擊之，蔡兵必敗，然後吾降，則父母妻子庶免矣。」光顏從之。乙未，昌齡、懷金舉城降，光顏引兵入據之。吳顬濟聞郾城不守，甚懼。時董重質將騾軍守洄曲，〔據新書李光顏傳：洄曲，即時曲，蓋塚水於此回曲，因以為名。〕元濟悉發親近及私城卒詣重質以拒之。〔此以上又李光顏事。〕
李愬山河十將媯雅、田智榮下冶爐城。〔媯，居為翻，姓也。九域志曰：蔡州冶爐城，韓國鑄劍之地，時當在西平界。按新書，冶爐城在嵖岈山東。〕丙申，十將閻士榮白狗、汶港二柵。〔白狗、汶港二柵，皆在蔡州真陽縣界。蕭梁置西淮州於真楊白狗堆，後齊廢州為濟興郡，尋廢郡為白狗縣，，陏開皇初改縣日懷州，大業初省入真陽。隋志：真陽有汶水。〕癸卯，媯雅、田智榮破西平。〔西平，替秋柏國，漢為西平縣，屬汝南郡，唐屬蔡州。九域志：在州西一白五里。〕丙午，遊弈兵馬使王義破楚城。〔楚城，在汝陽縣西南，蕭梁置西楚州及汝陽郡於此。〕
五月，辛酉，李愬遣柳子野、李忠義襲朗山，擒其守將梁希果。
14六鎮討王承宗者〔事見上卷十一年。〕兵十餘萬，回環數千里，既無統帥，又相去遠，期約難壹，由是歷二年無功，千里饋運，牛驢死者什四五。劉總既得武強，引兵出境纔五里，〔出境，謂出武強之境。〕留屯不進，給度支錢十五萬緡。李逢吉及朝士多言「宜併力取淮西，俟淮西平，乘其勝勢，回取恆冀，如拾芥耳！」上猶豫，久乃從之。〔李逢吉等之言，即韋貫之等之言也。然憲宗有用不用者，前此兵勢未屈，今則兵劫已屈，不得不從也。〕丙子，罷河北行營，各使還鎮。
15丁丑，李愬遣方城鎮遏使李榮宗擊青喜城，拔之。〔方城縣，本漢堵陽縣地，後漢改為順陽，隋改為方城縣，唐屬唐州。九域志：在州北一百六十里。縣有青臺鎮，此作「青喜」，筆誤也。〕
愬每得降卒，必親引問委曲，由是賊中險易遠近虛實盡知之。〔易，弋豉翻，平易也。〕愬厚待吳秀琳，與之謀取蔡。秀琳曰：「公欲取蔡，非李祐不可，秀琳無能為也。」祐者，淮西騎將，有勇略，守興橋柵，〔興橋柵，在張柴村東。〕常陵暴官軍。〔陵者，加之以氣。暴者，虐者，虐之以威。〕庚辰，祐率士卒刈麥於張柴村，〔張柴村，在文城柵東六十里。帥，讀曰率。〕愬召廂虞候史用誠，〔廂虞候，掌左右廂之兵。〕戒之曰：「爾以三百騎伏彼林中，又使人搖幟於前，〔幟，昌志翻。〕若將焚其麥積者。祐素易官軍，〔易，弋豉翻，輕之也。〕也輕騎來逐之。爾乃發騎掩之，必擒之。」用誠如言而往，生擒祐以歸。將士以祐曏日多殺官軍，爭請殺之；愬不許，釋縛，待以客禮。
時愬欲襲蔡，而更密其謀，獨召祐及李忠義屏人語，〔屏，必酄翻，又卑正翻。〕或至夜分，〔夜半，為夜分。〕他人莫得預聞。諸將死恐祐為變，多諫愬；愬待祐益厚。士卒亦不悅，諸軍日有牒稱祐為賊內應，且言得賊諜者具言其事。〔此行營諸軍移文之言。諜，徒協翻。〕愬恐謗先達於上，己不及救，乃持祐泣曰：「豈天不欲平此賊邪！何吾二人相佑之深而不能勝眾口也。」因謂眾曰：「諸君既以祐為疑，請令歸死於天子。」〔歸死，猶言致屍也。左傳魏絳曰：「請歸死於司寇。」杜預註雲：致屍於司寇，使戮之。〕乃械祐送見之喜，執其手日：「爾之得全，社稷之靈也！」〔李愬之期待祐者如此，祐安得不力！〕乃署散兵馬使，〔散員兵馬使，未得統兵。散，悉但翻。〕令佩刀巡警，出入中；或與之同宿，密語不寐達曙，有竊聽於帳外者，們聞祐感泣聲。時唐、隨牙隊三千人，〔牙隊者，節度使牙衛從之隊，猶今之簇帳部。〕號六院兵馬，皆山南東道之精銳也。〔時山南東道分為兩鎮，八州精銳盡抽選赴唐州，使之攻戰。〕愬又以祐為六院兵馬使。
舊軍令，舍賊諜者屠其家。〔舊軍令，先時之軍令也。舍者，停藏之於家也。〕愬除其令，使厚待之，諜反以情告愬，愬益知賊中虛實。乙酉，愬遣兵攻朗山，淮西兵救之，官軍不利，眾皆悵恨，愬獨歡然曰：「此吾計也！」〔賊恃勝而不備愬得以成入蔡之功，其計出此。〕乃募敢死士三千人，號曰突將，〔將，即亮翻。〕朝夕自教習之，使常為行備，欲以襲蔡。會久雨，所在積水，未果。
16閏月，己亥，程異還自江、淮，得供軍錢百八十五萬緡。〔是年春，程異督財賦於江、淮。〕
17諫議大夫韋綬兼太子侍讀，每以珍膳餉太子，又悅天子以諧謔；〔綬，音受。謔，香略翻。〕上聞之，丁未，罷綬侍讀，觀憲宗之罷韋綬，亦知所謂諭孝者矣。然觀穆宗之臨政也，習與性成，得非所者固在於選左右歟！〕尋出為虔州刺史。舊志：虔州，京師東南四千一十七里。綬，京兆人。〔史著綬京兆人，以這其生長京邑，習見淫侈，非能以德義經術誘掖東宮。古言沃土之民不才，良有以也。〕
18吳元濟見其下數叛，〔數，所角翻。〕兵勢日蹙，六月，壬戌，上表謝罪，願束身自歸。上遣中使賜詔，許以不死；而為左右及大將董重質所制，不得出。〔史言董重質之情。〕
19秋，七月，大水，或平地二丈。
20初，國子祭酒孔戣為華州剌史，〔戣，巨龜翻。華，戶化翻。〕明州歲貢蚶、蛤、淡菜，〔蚶、呼甘翻，魁陸也。橫從其理，五味自充，殼如瓦濼者，謂之瓦濼蚶。蛤，葛合翻。蛤小於蚶、蚶殼厚，其理如瓦濼。蛤殼薄，其文如貝。月令雲：雀入大水化為蛤。說文雲：百歲燕所化。又云：老伏翼所化。皆非也。蚶、蛤皆生於海瀕潮汐往來舄鹵之地。淡菜，狀如偦而小，黑殼，脣有鬚如茸，肉甘脆。偦，蒲幸翻。〕水陸遞夫勞費，戣奏疏罷之。〔華州，京畿輔郡，自東南來者，水陸遞夫或經焉。故得言其勞費而罷之。〕甲辰，嶺南節度使崔詠薨，宰相奏擬代詠者數人，下皆不用，曰：「頃有諫進蚶、蛤、淡菜者為誰，可求其人與之。」庚戌，以戣為嶺南節度使。
21諸軍討淮蔡，四年不克，〔九年冬始討注西。〕饋運疲弊，民至有以驢耕者。〔牛斃於運轉，民至無以耕。〕上亦病之，以問宰相。李逢吉等競言師老財竭，意欲罷兵；裴度獨無言，上問之，對曰：「臣靖自往督戰。」乙卯，上復謂度曰：〔復，扶又翻。〕「卿真能為朕行乎！」〔為，於偽翻。〕對曰：「臣誓不與此賊俱生。臣比觀吳元濟表，〔比，毗至翻。〕勢實窘蹙，但諸將心不壹，不併力迫之，故未降耳。若臣自詣行營，諸將恐臣奪其功，必爭進破賊矣。」上悅，丙戌，以度為門下侍郎、同平章事、兼彰義節度使，仍充淮西宣慰招討處置使。〔觀裴度不附羣議，請身督戰，則韓愈平淮西碑推功於度，有以也。處，昌呂翻。〕又以戶部侍郎崔羣為中書侍郎、同平章事。制下，度以韓弘已為都統，不欲更為招討，請但稱宣慰處使；仍奏刑部侍郎馬總為宣慰副使，右庶子韓愈為彰義行軍司馬，判官、書記皆朝廷之選，上皆從之。度將行，言於上曰：「臣若賊滅，則朝天有期；賊在，則歸闕無日。」上為之流涕。〔為，於偽翻；下為卿同。〕
八月，庚申，度赴淮西，上御通化門送之。〔通化門，長安城東面北來第一門。〕右神武將軍張茂各，茂昭弟也，嘗以膽略自衒於度；〔衒，熒絹翻。〕度表為都押牙，茂和辭以疾，度奏請斬之。上曰：「此忠順之門，〔茂和父孝忠、兄茂昭鎮易定，比河朔諸鎮為忠順。〕為卿遠貶。」辛酉，貶茂和永州司馬。以嘉王傅高承簡為都押牙。〔高承簡為嘉王傅。蓋嘉王運之子嗣為嘉王，故置府管。〕承簡，崇文之子也。
李逢吉不欲討蔡，翰林學士令狐楚與逢吉善，度恐其閤中外之勢以沮軍事，〔翰林學士居禁中，宰相在外朝，恐其中外相應以上罷兵之議。沮，在呂翻。〕乃靖改制書數字，且言其草制失辭；壬戌，罷楚為中書舍人。
22李光顏、烏重胤與淮西戰，癸亥，敗於賈店。
23裴度過襄城南白草原，淮西人以驍騎七百邀之；鎮將楚丘曹華知而為備，擊卻之。〔楚丘，古己氏縣，隋開皇六年改日楚丘，唐屬宋州。九域志：在州東北七十里。〕度雖辭招討名，實行元帥事，以郾城為治所。甲申，至郾城。先是，諸道皆有中使監陳，〔監，古銜翻。陳，讀曰陣。〕進退不由主將，勝則先使獻捷，不利則陵挫百端；度悉奏去之，諸將始得專軍事，戰多有功。〔去，羌呂翻。〕
24九月，庚子，淮西兵寇塚水鎮，殺三將，焚芻笹而去。
25初，上為廣陵王，布衣張宿以辯口得幸；柔即位，累官至比部員外郎。〔唐比部郎屬刑部，掌句諸司百僚俸料、公廨贓贖、調斂徒役、課程逋懸數物；以周知內外之經費而總句之。比，音毗。〕宿招權受賂於外，門下侍郎、同平章事李逢吉惡之。〔惡，烏路翻。〕上欲以宿為諫議大夫，逢吉曰：「諫議重任，必能可否朝政，始宜為之。〔朝，直遙翻。〕宿小人，豈得竊賢者之位！必欲用宿，請去臣乃可。」上由是不悅。逢吉又與裴度異議，上方倚度以平蔡；丁未，罷逢吉為東川節度使。
26甲寅，李愬將攻吳房，〔吳房，漢縣，屬汝南郡。孟康曰：本房子國，楚靈王遷房於楚；吳王闔廬弟夫概奔楚，楚封之於此，為棠谿氏，故日吳房仱吳房城棠谿亭是唐吳房縣，屬蔡州；平蔡後，改為遂平縣。〕諸將曰：「今日往亡。」〔陰陽家之說，八月以白露後十八日為住亡，九月以寒露後第二十七日為往亡。〕愬曰：「吾兵少，不足戰，宜出其不意。彼以往亡不吾虞，正可擊也。」遂往，克其外城，斬首千餘級。餘眾保子城，不敢出，愬引兵還以誘之，〔還，音旋，又如字。〕淮西將孫獻忠果以驍騎五百追擊其背；眾驚，將走，愬下馬據胡牀，〔胡牀，今謂之交牀，其制本自虜來。隋以讖有胡，改曰交牀。唐猶謂之胡牀。〕令曰：「敢退者斬！返旆力戰，獻忠死，〔考異曰：舊傳作「孫忠憲」，今從平蔡錄〕淮西兵乃退。或勸愬乘勝攻其子城，可拔也。愬曰：「非吾計也。」〔定計入蔡，不在取吳房。〕引兵還營。
李祐言於李愬曰：「蔡之精兵皆在洄曲，〔考異曰：舊元濟傳：「李祐曰：『元濟勁軍多在時曲。』」按李光顏傳曰：「董重質棄洄曲軍。」李愬傳雲：「分五百人斷洄曲路。」又云：「洄曲子弟歸求寒衣。然則元濟傳誤，當為洄曲。餘意洄曲蓋即時曲也。〕及境拒守，〔守，音狩。〕守州城者皆羸老之卒，可以乘虛直抵其城。比賊將聞之，比，必利翻，及也。〕元濟已成擒矣。」愬然之。冬，十月，甲子，遣掌書記鄭澥至郾城，密白裴度。度曰：「兵非出奇不勝，常侍良圖也。」〔澥，胡買翻。李愬檢校天散騎常侍，鎮唐、鄧、隨，故裴度稱之。〕
27上竟用張宿為諫議大夫，崔羣、王涯固諫，不聽；乃請以為權知諫議大夫，許之。宿由是怨執政及端方之士，與皇甫鎛相表裏，譖去之。〔去，羌呂翻。〕
28裴度帥僚佐觀築城於沱口，〔九域志：郾城縣有沱口鎮。沱，徒河翻。〕董重質帥出五溝，邀之〔五溝，在洄曲之北。帥，讀曰率。〕大呼而進，〔呼，火故翻。〕注弩太刃，〔挺，拔也。〕勢將及度。李光顏與田布力戰，拒之，度僅得入城。賊退，布扼其溝中歸路，賊下馬踰溝，墜壓死者千餘人。
29辛未，李愬命馬步都虞候、隨州刺史史旻留鎮文城，命李祐、李忠義帥突將三千為前驅，自與監軍將三千人為中軍，命李進誠將三千人殿其後。〔殿，丁練翻。〕軍出，不知所之；愬日：「但東行！」行六十里，夜，至張柴村，盡殺其戍卒及烽子。〔唐凡烽候之所，有烽帥、烽副；烽子，蓋守烽之卒，候望警急而舉烽者也。杜佑曰：一烽六人，五人為烽子，遞知更刻、觀視動靜一人；烽率知文書、符辭、轉牒。〕據其柵，命士少休，〔少，詩沼翻。〕食乾糒，整羈靮，〔糒，音備，乾飯也。羈，馬絡碩。靮，紖也，音丁曆翻。〕留義成軍五百人鎮之，以斷【章：甲十一行本「斷」下有「朗山救兵命丁士良將五百人斷」十三字；乙十一行本同；退齋校同；張校同；「人」下多一「以」字，雲無註本亦無。】洄曲及諸道橋梁，〔斷，音短。〕復夜引兵出門；〔復，扶又翻。〕諸將請所之，愬曰：「入蔡州取吳元濟！」諸將皆失色。監軍哭曰：「果洛李祐姦計！」時大風雪，旌旗裂，人馬凍死者相望。天陰黑，自張柴村以東道路，皆管軍所未嘗行人人自以為必為必死；然畏愬，莫敢違。夜半，雪愈甚，行七十里，至州城；〔至蔡州城下也。〕近城有鵝鴨池，愬令擊之以混軍聲。
自吳少誠拒命，官軍不至蔡州城下三十餘年，〔德宗貞元二年，吳少誠據蔡州，至是三十二年。〕故蔡人不為備。壬申，四鼓，愬至城下，無一人知者。李祐、李中義钁其城，為以先登，〔钁居縛翻，鋤也。〕壯士從之；守門卒方熟寐，盡殺之，而留擊柝者，使擊柝如故。遂開門納眾，及裏城，亦然，城中皆不之覺。雞鳴，雪止，愬入居元濟外宅。〔節度使外宅也。〕或告元濟曰：「管軍至矣！」元濟尚寢，笑曰：「俘囚為盜耳！曉當盡戮之。」又有告者曰：「城陷矣！」元濟曰：「此必洄曲子弟就吾求寒衣也。」起，聽於廷，聞愬軍號令曰：「常侍傳語。」應者近萬人。〔近，其靳翻。〕元濟始懼，曰：「何等常侍，能至於此！」柔帥天石登牙城拒戰。〔帥，讀曰率。〕
時董重質擁精兵萬餘人據洄曲。愬曰：「元濟所望者，重質之救耳！」乃訪重質家，厚撫之，遣其子傳道持書諭重質；重質遂單騎詣愬降。
愬遣李進誠攻牙城，毀其外門，得甲庫，取器械。癸酉，復攻之，燒其南門，民爭負薪芻肋之，城上矢如蝟毛。〔愬軍聚射，矢集城上如蝟毛，言其多也。〕晡時，門壞，元濟於城上請罪，進誠梯而下之。甲戌，愬以檻車送元濟詣京師，〔德宗貞元二年，吳少誠得蔡州，三世三十二年而滅。考異曰：舊愬傳曰：「其月七日，使判官鄭澥告期於裴度。十日夜，以李祐率突將三千為先鋒，愬自中軍三千，田進誠以後軍三千殿而行。」元濟傳曰：「十一月，愬夜出軍，令李祐為前鋒，其十日夜至蔡州城下。」實錄日：「愬以十月將襲蔡州，先七日，使判官鄭告師期於裴度。」按先七日，即是平蔡錄所云「八日甲子」也；而愬傳誤雲「七日」。而又云「十日夜帥軍行」，亦誤。元濟傳：「十一月，愬出軍，」尤誤。裴度傳：「十月十一日，李愬襲破懸瓠城，擒元濟，」亦誤。按十月戊午朔，破其門，取元濟以獻。」即十六日也。實錄「己卯執元濟」，乃奏到日也。今從平蔡錄。〕且告於裴度。是日，申、光二州及諸鎮兵二萬餘人相繼來降。
自元濟就擒，愬不戮一人，凡元濟官吏、帳下、廚貛之卒，皆復其職，使之不疑，〔推赤心置人腹中。〕然後屯於鞠場以待裴度。〔鞠場，毬場也。〕
30以淮南節度使李鄘為門下侍郎、同平章事。
31己卯，淮西行營奏獲吳元濟，光祿少卿楊元卿言於上曰：「淮西大有珍寶，臣能【張：「能」作「素」。】知之，往取必得。」元和九年，楊元卿以淮西節度判官入奏，輸誠於朝廷，吳元濟屠其家。今請將命往取淮西珍寶，其情可知也。〕上曰：「朕討淮西，為人除害，〔為，於偽翻。〕珍寶非所求也。」
32董重質之去洄曲軍也，李光顏馳入其壁，悉降其眾。庚辰，裴度遣馬總先入蔡州慰撫。
辛巳，度建彰莪軍節，將降卒萬餘人入城，李愬具櫜鞬出迎，拜於路左。〔櫜，姑勞翻。鞬，居言翻。櫜以藏箭。鄭玄曰。道左，道東也。餘按古者乘車尚左，故迎拜於車下者皆拜於道左。蓋自北而來者以道東為左，自南而來者以道西為左，自東西而來者亦隨車之所嚮而分左右也。鄭玄舉一隅耳。故孔穎達正義曰。凡言左右，據南鄉為正。蓋南鄉，君道也。西鄉，主道也。〕度將避之，愬曰：「蔡人頑悖，不識上下之分，數十年矣，〔悖，蒲妹翻，又蒲沒翻。分，扶問翻。〕願公因而示之，使知朝廷之尊。」度乃受之。〔史言李愬識度，非當時諸帥所及。〕
李愬還軍文城，〔裴度既入蔡，李愬還軍文城，此皆是識體統處，又非諸帥怙功欲專地為私利者比也。〕諸將請曰：「始公敗於朗山而憂勝吳房而取，〔事並見上。〕冒並見上。冒大風甚雪而不止，孤軍深入而不懼，然卒以成功，〔卒，子恤翻。〕皆眾人所不諭也，敢問其故﹖」愬曰：「朗山不利，則賊輕我而不為備矣。取吳房，則其眾奔蔡，併力固守，故存之以分其兵。風雪陰晦，則烽火不接，不知吾至。孤軍深入，則人皆致死，戰自倍矣。夫視遠者不顧近，慮大者不詳【章：甲十一行本「詳」作「計」；乙十一行本同；張校同，雲無註本作「詳」。】細，若矜小勝，恤小敗，先自撓矣，何暇立功乎！」眾皆服。〔餘按李愬入蔡，誠為奇功。史家稱述其與諸將揚榷用兵方略所以取勝之由，遣文命意，實祖史、渶韓信戰井陘事所書者。然愬平蔡之事，猶可以發揚，若唐未王式平裘甫事，則又祖李家述平蔡之功者也。若其所敵之堅脆，所規之廣狹，固不可以欺衒識者，文之過實者多，學者其於是察之。橈，奴教翻。〕愬儉於奉己而豐於待士，知賢不疑，見可能斷，〔斷，丁亂翻。〕此其所以成功也。
裴度以蔡卒為牙兵，或諫曰：「蔡人反仄者尚多，不可不備。」度笑曰：「吾為彰義節度使，元惡既擒，蔡人則吾人也，又何疑焉！「蔡人聞之感 泣。〔裴度平蔡，蔡人不復叛矣，識者知其所以然乎！〕先是吳氏父子阻兵，〔吳氏父子，謂少陽元濟也。先，悉薦翻。〕禁人偶語於塗，夜不然燭，有以酒食相過 從者罪死。〔盜亦有道，此其以法束下，所以自防也。過，一禾翻。〕度既視事，下令惟禁盜賊，【章：甲十一行本「賊」下有「鬬殺」二字；乙士一行本同；退齋 校同；張校同，雲無註本亦無。】餘皆不問，往來者不限晝夜，蔡人始知有生民之樂。〔解人之束縛，使得舒展四體，長欠大伸，豈不快哉！〕
甲申，詔韓弘、裴度條列平蔡將士功狀及蔡之將士降者，皆差第以聞。〔史炤曰：謂將士有功者等差而次第之。餘謂當時詔旨既令弘、度差第平蔡將士之功狀，而蔡之將士歸降者，有降於元濟未就擒之前者，有降於元濟既就擒之後者，有先嘗拒殺官軍勢窮力屈而降者，有先通誠款欲降而未能自致者，亦令弘、度差第其狀以聞。史炤之說，舉其一而遺其一者也。〕淮西州縣百姓，姶復二年；〔復，方目翻。除其賦役二年，以優新附之民。〕近賊四州，免來年夏稅。〔近賊四州，陳、許、潁、唐也；頻遭蔡人政剽，又供億官軍，故免來年夏稅亦以優之。〕官軍戰亡者，皆為收葬，〔為，於偽翻。〕給其家衣糧五年；其因戰傷殘廢者，勿停衣糧。〔死者葬其屍，又贍其家，殘廢者養之終身。殘廢，謂因戰傷折腰膂手足，不復為完人、堪世用者。〕
十一月，【章：甲十一行本「月」下有「丙戌朔」三字；乙十一行本同；退齋校同；張校同，雲無註本亦無。】上御興安門受俘，〔大明官南面五門，興安門最在其西。〕遂以吳元濟獻廟社，斬於獨柳之下。
初，淮西之人劫於李希烈、吳少誠之威虐，不能自拔，久而老者衰，幼者壯，安於悖逆，不復知有朝廷矣。〔悖，蒲內翻，又蒲沒翻。〕自少誠以來，遣諸將出兵，皆不束以法制，聽各以便宜自戰，故人人得盡其才韓全義之敗於塚水也，〔事見二百三十五卷德宗貞十六年。〕於其帳中得朝貴所與問訊書，少誠束以示眾曰：「此皆公卿屬全義書，〔屬，之慾翻，託也。〕雲破蔡州日，乞一將士妻女為婢妾。」由是眾皆憤怒，以死為賊用；雖居中土，其風俗獷戾〔考之漢志，汝南戶口為百郡之最，古人謂汝、潁多奇士，至唐而獷戾乃爾，習俗之移人也。〕過於夷貊。〔鳴呼！吾恐後之視今，亦猶今之視昔。獷，古猛翻，悍也。貊，莫百翻。〕故以三州之眾，舉天下之兵，環而攻之〔環，音宦。〕四年，然後克之。
官軍之克元濟也，李師道募人通使於蔡，察其形勢，牙前虞候劉晏平應募，出汴、宋間，潛行至蔡。元濟大喜，厚禮而遣之。晏平還至鄆，師道屏人而問之，〔還，音旋。屏，必郢翻，又卑正奕，當作「弈」。弈，棋也。〕晏然曾無憂色。以愚觀之，殆必亡，不久矣！」師道素何淮西為授，聞之驚怒，尋誣以他過，杖殺之。〔以劉晏平之善覘，其智識必有過人者。李師道不能委心歸計以求自安之術，乃怒而殺之，終亦必亡而巳矣！〕
戊子，以李愬為山南東道節度使，賜爵涼國公；加韓弘兼侍中；李光顏、烏重胤等各遷官有差。
33舊制，御史二人知驛；〔開元中，令監察御史兼巡傳驛，至二十五年，以監察御史檢校兩京館驛。大曆十四年，兩京以御史一人知館驛，號館驛使。〕壬辰，詔以宦者為館驛使。左補闕潾諫曰：〔潾，力珍翻。〕「內臣外事，職分各殊，分，扶問翻。切在塞侵官之，〔源塞，悉則翻。〕絕出位之漸。事有不便，必戒於初；令或有妨，不必在大。」上不聽。
34甲午，恩王連薨。〔連，代宗子。〕
35辛丑，以唐、隨兵馬使李祐為神武將軍。〔會要：乾元四年十月四日，敕左，右羽林林左，右龍武、左，右神武軍文武官，並昇同金吾四衛將軍、大將軍、上將軍，類加以名號而不掌兵；知軍事則掌兵矣。唐、隨，謂當作唐、鄧、隨。〕
36裴度以馬總為彰義留後；癸丑，發蔡州。上封二劍以授梁守謙，使誅吳元濟舊將；度至郾城，遇之，復與俱入蔡州，量罪施刑，〔量，音良。〕不盡如詔旨，仍上疏言之。
37十二月，壬戌，賜裴度爵晉國公，復入知政事。以馬總為淮西節度使。
38初，吐突承璡方貴寵用事，為淮南監軍；李鄘為節度使，性剛嚴，與承璡互相敬憚，故未嘗相失。承璡歸，〔吐突承璡六年出為淮南監軍，九年召還。〕引鄘為相；〔是年十月相李鄘。〕鄘恥由宦官進，及將佐出祖，〔出城祖道，謂餞之也。〕樂作，鄘泣下曰：「吾老安外槙，宰相非吾也！」戊寅，鄘至京師，辭疾，不入見，〔見，賢遍翻。〕不視事，百官到門，皆辭不見。〔史言李鄘知恥。〕
39庚辰，貶淮西降將董重質為春州司戶。重質為元濟謀主，屢破官軍；上欲殺之，李愬奏先許重質以不死。
十三年（戊戌、八一八）
1春，正月，乙酉朔，赦天下。
2初，李師道謀逆命，判官高沐與同僚郭昈、李公度屢諫之。〔昈，侯古翻。考異曰：傳又有郭航名。按航，乃牙將，昈所使詣李願者，非幕僚同諫者也。今從河南記。〕判官文會、孔目官林英素為師道所親信，涕泣言於師道曰：「文會等盡心為尚書憂家事，〔心為，於偽翻。〕反為高沐等所疾，尚書柰何不愛十二州之土地，〔十二州，鄆、兗、曹、濮、淄、青、齊、海、登、萊、沂、密也。〕以成沐等之功名乎！」師道由是疏沐等，出沐知萊州。〔萊州，古萊子之國，後魏置光州，隋改萊州。〕會林英入奏事，令進奏吏密申師道雲：「沐潛輸款於朝廷。」文會從而構之，師道殺沐，井因郭昈，凡軍中勸師道效順者，文會皆指為高沐之黨而囚之。
及淮西平，師道憂懼，不知所為。李公度及牙將李英曇〔曇，徒含翻。〕因其懼而說之，使納質獻地以自贖。〔說，式芮翻。質，音致。〕師道從之，師道從之，遣使奉表，請使長子入侍，井獻沂、密、海三州。上許之。乙巳，遣左常侍李遜詣鄆州宣慰。
3上命六軍脩麟德殿；右龍武統軍張奉國、大將軍李文悅〔大將軍，即右龍武大將軍。〕以外寇初平，〔謂淮西初平。〕營繕太多，白宰相，有冀有論諫；裴度因奏事言之。上怒，二月，丁卯，以奉國為鴻臚卿，壬申，以文悅為右武衛大將軍，〔既出奉國於外朝，文悅又自北門諸衛遷南牙諸衛臚，陵如翻。〕充威遠營使。〔威遠營，亦非北軍也。〕於是浚龍首池，起承軍殿，土木浸興矣。〔大明宮東面有東內苑，苑中有龍首殿。龍首池，龍首渠水自城南而注入於此池。宋白曰：龍首殿在右軍。〕
4李愬奏請判官、大將以下官凡百五十員；上不悅，謂裴度曰：「李愬誠有奇功，然奏請過多。使如李晟、渾瑊，又何如哉！」遂留中不下。〔下，戶嫁翻。〕
5李鄘固辭相位戊戌，以鄘為戶部尚書。以御史大夫李夷簡為門下侍郎、同平章事。
6初，渤海僖王言義卒，弟簡王明忠立，改元太始；一歲卒，從父仁秀立，改元建興。乙巳，遣使來告喪。
7橫海節度使程權自以世襲滄景，〔德宗始命程日華為橫海帥，傳子懷直，為從兄懷信所逐。懷信死，子權嗣為帥。〕與河朔三鎮無殊，內不自安；己酉，遣使上表，請舉族入朝，許之。橫海將士樂自擅，〔樂，音洛。〕不聽權去，掌書記林蘊諭以禍福，權乃得出。詔以蘊為禮部員外郎。
8裴度之在淮西也，布衣柏耆策幹韓愈曰：「吳元濟既就擒，王承宗破膽矣，願得奉丞相書往說之，〔說，式芮翻。〕可不煩兵而服。」愈白度，為書遣之。承宗懼，求哀於田弘正，請以二子為質，〔質，音致。〕及獻德、棣二州，輸租稅，請官吏。弘正為之奏請，〔為，於偽翻。〕上初不許；弘正上表相幾，〔上表，時掌翻。〕上重違弘正意，乃許之。夏，四月，甲寅朔，魏博遣使送承宗子知感、知信及德、棣二州圖印至京師。
幽州大將譚忠說劉總曰：〔說，式芮翻。〕自元和以來，劉闢、李錡、田季安、盧從史、吳元濟，阻兵馮險，〔馮，讀曰憑。〕自以為深根固蔕，〔蔕，丁計翻。〕天下莫能危也。然顧盼之間， 身死家覆，皆不自知，此非人力所能及，殆天誅也。況今天子神聖威武，苦身焦思，〔思，相吏翻。〕縮衣節食，〔縮，斂也，短也。〕以養戰士，此志豈須臾忘天 下哉！今國兵駸駸北來，〔國兵，謂王師也。駸駸，馬行疾貌。〕趙人己獻城十二，〔德州領安德、長河、平原、平昌、將陵安陵六縣。棣州領厭次、滴河、陽信、 蒲臺、渤海杅縣。程權之退，承宗又取景州之東光，今皆以歸朝廷，故曰獻城十二。〕忠深為公憂之。」為，於偽翻。〕總泣且拜曰：「聞先生言，吾心定矣。」遂專意歸朝廷。
9戊辰，內出廢印二妞，賜左、右三軍闢仗使。〔龍武、神武、羽林三軍各分左、右。闢，讀如闢。〕舊制，以宦官為六軍闢仗使，如方鎮之監軍，無印。監軍有印，見二百三十五卷德宗貞元十一年。宋白曰：舊制，內官為三軍闢仗使，監視刑賞、奏察違謬，猶方鎮之監軍使。〕及張奉國得罪，至是始賜印，得糾繩軍政，事任專達矣。
10庚戌，【章：甲十一行本「戌」作「辰」；乙十一行本同；張校同，雲無註本作「戌」，按是月甲寅朔，無庚戌。】詔洗雪王承宗及成德將士，復其官爵。〔削王承宗官見上卷十一年。〕
11李師道闇弱，軍府大事，獨與妻魏氏、奴胡惟堪、楊自溫、婢蒲氏、袁氏及孔目官王再升謀之，大將及幕僚莫得頂烈焉。魏氏不欲其子入質，〔質，音致。〕與蒲氏、袁氏言於師道曰：「自先司徒以來，有此十二州，〔李正己初據有十五州。及李納拒命，徐州入於朝，德、棣入於朱滔，有十二州巳。先司徒，謂李納也。〕奈何無故割而獻之！今計境內之兵不下數十萬，不獻三州，不過以兵相加。〔三州，謂請獻沂、密、海。〕若力戰不勝，獻之未晚。」師道乃大悔，欲殺李公度，幕僚賈直言謂其用事奴曰：「今大禍將至，豈非高沐冤氣所為！若又殺公度，軍府其危哉！」乃囚之。遷李英曇於萊州，未至，縊殺之。
李遜至鄆州，師道大陳兵迎之，遜盛氣正色，為東禍福，〔為，於偽翻。〕責其決語，〔決語，決為，一定之說，不依違持兩端。〕欲白天子。師道退，與其黨謀之，皆曰：「弟許之，〔弟，與弟同。〕他日正煩一表解紛耳。」師道乃謝曰：「曏以父子之私，且於將士之情，故遷延未遣。今重煩朝使，豈敢復有二三！」〔重，直用翻。朝，直遙翻。使，疏吏翻。復，扶又翻。朝使，謂朝廷所遣使者。〕遜察師道非實誠，歸，言於上曰：「師道頑愚反覆，恐必須用兵。」既而師道表這「軍情不聽納質割地。」上怒，決意討之。
賈直言冒刃諫師道者二，輿櫬諫者一，又畫縛載車妻子係纍者以獻；師道怒，囚之。
五月，內申，以忠武節度使李光顏為成節度使，〔李光顏自許州徙鎮滑州。〕謀討師道也。以淮西節度使馬總為忠武節度使、陳，許，塚，蔡州觀察使。以申州隸鄂嶽，光州隸淮南。〔不復以蔡州為節槙。〕
12辛丑，以知勃海國務大仁秀為勃海王。
13以河陽都佑兵馬使曹華為棣州刺史，詔以河陽兵【章：甲十一行本「兵」下有「二千」二字；乙十一行本同；退齋校同。】送至滴河。〔滴河，漢千乘濕沃縣地，隋開皇十六年置滴河縣，廢濕沃入焉，唐屬棣州。九域志：在州西南八十里。漢都尉許商鑿此通海，故以商河為名，後人加水焉。宋白曰：縣南有滴河，因以為名。〕會縣為平盧兵所陷，〔平盧兵，李師道之兵也。〕華擊卻之，殺二千餘人，復其縣以聞；詔加橫海節度副使。
14六月，癸丑朔，日有食之。
15丁王，復以烏重胤領懷州刺史，鎮河陽。〔淮西巳平，故烏重胤自汝州復還鎮河陽。〕
16秋，七月，癸未朔為武寧節度使。
乙酉，下制罪狀李師道，令宣武、魏博、義成、武寧、橫海兵共討之，以宣歙觀察使迋遂為供軍使。遂，方慶之孫也。〔王方慶，武后聖曆中為相。歙，書涉翻。〕
上方委裴度以用兵，門下侍郎、同平章事李夷簡自謂纔不及度，求出鎮。辛丑，以夷簡同平章事，充淮南節度使。
17八月，壬子朔，中書侍郎、同平章事王涯罷為兵部侍郎。
18吳元濟既平，韓弘懼，九月，自將兵擊李師道，圍曹州。
19淮西既平，上浸驕侈。戶部侍郎度支皇甫鎛、衛尉卿，鹽鐵轉運【章：甲十一行本「運」下有「使」字；乙十一行本同。】程異曉其意，數進羨餘以供其費，〔史言鎛、異逢君之惡。數，所角翻。羨，弋線翻。〕由是有寵。鎛又以厚賂結芏突承璀。甲辰，鎛以本官、異以工部侍郎並同平章事，判使如故。〔皇甫鎛以戶部侍郎相，判度支如故。程異進貳起部以相，鹽鐵轉運使如故。〕制下，朝野駭愕，至於市井負販者亦嗤之。〔下，戶稼翻。嗤，醜之翻，笑也。〕
裴度、進羣極陳其不可，上不聽。度恥與小人同列，表求自退；不許。度復上疏，〔復，扶又翻。上，時掌翻。〕以為；「鎛、異皆錢穀吏，佞巧小人，陛下一旦置之相位，中外無不駭笑。況鎛在度支，專以豐取刻與為務，凡中外仰給度支之人無不思食其肉；〔卯，牛向翻。〕比者裁損淮西糧料，〔比，毗至翻，近也。謂討吳元濟時裁損淮西行營諸軍糧料。〕軍士怨怒；會臣至行營曉諭慰勉，僅無潰亂。今舊將舊兵悉向淄表，〔謂舊所遣討蔡之將，討蔡之兵，悉遣之討李師道。〕聞鎛入相，必盡驚憂，知無可訴之地矣。〔言鎛在度支，減刻糧賜，軍士猶可訴之於廟堂，今既為相，無可訴之地矣。〕程異雖人品庸下，然心事和平，可處煩劇，不宜為相。〔處，昌呂翻；下同。〕至如鎛，資性狡詐，天下共知，唯能上惑聖聰，足見姦邪之極。〔言憲宗英明且為所惑，可以見其極姦邪。〕臣若不退，天下謂臣不知廉恥；臣若不，言天下謂臣有負恩寵。今退既不許，言又不聽，臣如烈火燒心，眾鏑叢體。所可惜者，淮西盪定，河北底寧，承宗斂手削地，〔謂獻德、二州。〕韓欠輿疾討賊，〔謂自將討李師道。〕豈朝廷之力能制其命哉﹖直以處置得宜，能服其心耳。；陛下建昇平之業，十已八九，何忍還自墮壞，〔墮，讀曰隳。壞，音怪。〕使四方解體乎！」上以度為朋黨，不之省。〔省，悉景翻。〕
鎛自知不為眾所與，益為巧諂以自固，奏減內外官俸以助國用；給事中進植封還敕書，極論之，乃止。植，祐甫之弟子也。〔崔祐甫相德宗，有可稱者。〕
時內出積年繒帛付度支令賣，鎛悉以高價買之，以給邊軍。其繒帛朽敗，隨手破裂，邊軍聚而焚之。〔繒，慈陵翻。〕度因奏事言之，鎛於上前引其足曰：「此靴亦內庫所出，以錢二千買之，堅完可久服。度言不可信。」上以為然。〔引足於君前，不敬大矣。憲宗溺於利，不惟不察其慢，又且然其言。〕由是鎛益無所憚。〔為鎛得罪張本。〕程異亦自知不合眾心，能廉謹謙遜，為相月餘，不敢知印秉筆，〔時宰相更日知印秉筆。〕故終免於禍。
20五坊使楊朝汶〔汶，音問。〕妄捕繫人，迫以考捶，責其息錢，遂轉相誣引，所繫近千人。〔捶，止翻。近，其靳翻。〕中丞蕭俛勷劾奏其狀，〔俛，音免。劾，漢書音義戶概翻，今音戶得翻。〕裴度、崔羣亦以為言。上曰：「姑與卿論用兵事，〔姑，且也。〕此小事朕自處之。」〔處，昌呂翻。〕度曰：「用兵事小，所憂不過山東耳；五坊使暴橫，恐亂輦轂。」〔橫，戶孟翻。史炤曰：轂者，輻所湊也。京都四方所輻湊，以輦轂取喻。餘按漢書，京兆尹率自言待罪輦轂下，謂京兆在天子輦轂之下耳。〕上不悅，退，召朝汶責之曰：「以如故，令吾羞見宰相！」冬，十月，賜朝汶死，盡釋繫者。
21上晚節好神仙，〔好，呼到翻。〕詔天下求方士。宗正卿李道古先為鄂嶽觀察使，以貪暴聞，恐終獲罪，思所以自媚於上，乃因皇甫鎛薦山人柳泌，雲能合長生藥。甲戌，詔泌居興唐觀煉藥。〔合，音閤。唐會要：興唐觀，本司農園地，在長槳坊，開元十八年造。李道古薦柳泌以求媚免罪，不知商足重罪也，泌既誅而道古亦貶矣。為上服泌藥致疾張本。泌，薄必翻，又兵媚翻。〕
22十一月，辛巳朔，鹽州奏吐蕃寇河曲、夏州。靈武奏破吐蕃長樂州，克其外城。〔吐蕃長樂州當在靈州黃河外，定遠城之西。夏，戶雅翻。樂，音洛。〕
23柳泌言於上曰：「天台山神仙所聚，〔新志：台州唐興縣有天台山，宋朝改唐興為天台縣。天台山在縣西一百一十里。臨海記：天台山超然秀出，山有八重，視之如一，高一萬八千丈，週迴八百里。〕多靈草，臣雖知之，力不能致，誠得為彼長吏，庶幾可求。」上信之。〔長，知丈翻。幾，居希翻。〕丁亥，以泌權知台州刺史，〔台州，漢回浦縣地，會稽東部都尉理所，光武改回浦為章安縣，吳分章安置臨海縣，唐武德四年置海州，五年改台州，因天台山為名。〕仍賜服金紫。諫官爭論奏，以為：「人主喜方士，〔喜，許記翻。〕未有使之臨民賦政者。」〔賦，布也。〕上曰：「煩一州之力而能為人主致長生，〔為，於偽翻。〕臣子亦何愛焉！」由是羣臣莫敢言。
24甲午，鹽州奏吐蕃遁去。
25壬寅，以河陽節度使烏重胤為橫海節度使。丁未，以華州刺史令狐楚為河陽節度使。重胤以河陽精兵三千赴鎮，河陽兵不樂去鄉裏，〔樂，音洛。〕中道潰歸，又不敢入城，屯於城北，將大掠。令狐楚適至，單騎出，慰撫之，與俱歸。
先是，田弘正請自黎陽渡河，會義成節度使李光顏討李師道，〔先，悉薦翻。〕裴度曰：「魏博軍既渡河，不可復退，〔復，扶又翻。〕立須進擊，方有成功。既至滑州，即仰給度支，〔義成節度使治滑州。魏博與滑州以河為界，兵至滑州為已出界。唐中世以來，藩鎮兵徵討，已出境，芻糧皆仰給於度支。惟裴度用兵於東，李德裕用兵於上黨，知其弊，有以制之。〕徒有供餉之勞，更生觀望之勢。又或與李光頻互相疑阻，益致遷延。〔本棲不兩雄，又有賓主之形，疑阻或生，何有不有，其患豈止於遷延之役！〕與其渡河而不進，不若養威於河北，得至陽穀置營，〔隋置陽穀縣，以陽穀臺為名，唐屬鄆州。九域志：在州西一百三十里。宋白曰。陽穀縣，本漢須昌縣地，今縣界有須昌故城。〕則兵勢自盛，賊眾搖心矣。」〔上文言得至，恐兵有利鈍也。此言賊眾搖心，指其成效也。〕上從之。是月，弘正將全師自楊劉渡河，距鄆州四十里築壘；〔此自楊劉直進，不復迂其路至陽。舊史李師道傳曰：距鄆州九州九十里。田弘正傳曰：四十里。考異曰：河南記雲：營於陽穀西北。今從實錄。〕賊中大震。
26功德使上言：「鳳翔法門寺塔有佛指骨，〔法門寺，在鳳翔府岐山縣。時功德使言法門寺有護國真身塔，塔內有釋迦牟尼佛指骨一節。〕相傳三十年十開，開則歲豐人安。來年應開，請迎之。」十二月，庚戌朔，上遣中使帥僧眾迎之。〔帥，讀曰率。〕
27戊辰，以春州司戶董重質為試太子詹事，委武寧軍驅使，李愬請之也。〔時徙李愬鎮武寧以討李師道。〕
28戊寅，魏博、義成軍送所獲李師道都知兵馬使夏侯澄等四十七人，上皆釋弗誅，各付所獲行營驅使，曰：「若有父母欲歸者，優給遣之。朕所誅者，師道而已。」於是賊中聞之，降者繼。〔降，戶江翻。〕
初，李文會與兄元規皆在李師古幕下，師古薨，師道立，〔薨、立，見二百三十七卷元年。〕元規辭去。文會屬師道親黨請留，〔屬，之慾翻。〕元規將行，謂文會曰：「我去，身退而安全；汝留，必驟貴而受禍。」及官軍四臨，平盧兵勢日蹙，將士喧然，皆曰：「高沐、郭昈、李存為司空忠謀，〔為，於偽；下不為同。師道檢校司空，故稱之。〕文會奸佞，殺沐，囚昈、存，此致此禍。」師道不得已，出文會攝州刺史，召昈、存還幕府。
29上常語宰相，〔語，牛倨翻。〕人臣當力為善，何乃好立朋黨！朕甚惡之。〔好，呼到翻。惡，烏路翻。〕裴度對曰：「方以類聚，物以羣分，〔易大傳之言。〕君子、小人志趣同者，勢必相合。君子為徒，謂之同德；小人為徒，謂之朋黨；外雖相似，內實縣殊，在聖主辨其所為邪正耳。」
30武寧節度使李愬與平盧兵十一戰，皆捷。乙【章：甲十一行本「乙」作「己」；乙十一行本同；張校同，雲無註本亦誤「乙」。】卯晦，進攻金鄉，克之。 〔金鄉縣，唐屬兗州。宋白曰：金鄉縣本漢東婚縣，今縣，今縣理即古婚國城。陳留風俗傳雲：東婚者，故陽武戶牖鄉，後漢於任城縣西南七十五里置金鄉縣，因穿 山得金，故曰金鄉。〕李師道性懦怯，自官軍致討，聞小敗及失城邑，輒憂悸成疾，〔悸，其季翻。〕由是左右皆蔽匿，不以實告。金鄉，兗州之要地也，既失之，其刺史驛騎告急，左右不為通，〔為，於偽翻。〕師道至竟死不知也。
十四年（己亥、八一九）
1春，正月，辛巳，韓弘拔考城，殺二千餘人。〔考城，漢古縣，唐屬曹州。九域志：在汴州東一百八十里。〕
丙戌，師道所署沭陽令梁洞以縣降於楚州刺史李聽。〔沭陽，漢廩丘縣，後魏曰沭陽，以其地在沭水之陽也，唐屬海州。九域志：在州西南一百八十里。沭，食聿翻。〕
2吐蕃遣使者論短立藏等來脩好，未返，〔好，呼到翻。〕入寇河曲。上曰：「其國失信，其使何罪！」庚寅，遣歸國。
3壬辰，武寧節度使李愬拔魚臺。〔魚臺，漢方與縣也。唐屬兗州，寶應元年改為魚臺，小城北有魯公觀魚臺而名之。觀魚臺，即春秋魯隱公如棠觀魚之地。元和四年，李師道請移縣於黃臺市。〕
4中使迎佛骨至京師，上留禁中三日，乃歷送諸寺，王公士民膽捨施，惟死弗及，有竭產充施者，〔施，式智翻。〕有然香臂頂供養者。〔供，居用翻。養，餘亮翻。〕
刑部侍郎韓愈上表切諫，以為：「佛者，夷狄之一法耳。自黃帝以至禹、湯、文、武，皆享壽考，百姓安樂，〔樂，音洛。〕當是時，未有佛也。漢明帝時，始有佛法。〔見四十五卷永八年。〕其後亂亡相繼，運為祚不長。宋、齊、梁、陳、元魏已下，事佛漸謹，年代尤促。惟梁武帝在位四十八年，前後三捨身為槷家奴，竟為侯景所逼，餓死臺城，國亦尋滅。事佛求福，乃更得禍。〔事並見前紀。〕由此觀之，佛不足信亦可知矣！百姓愚冥，易惑難曉，苟見陛下如此，皆雲『天子猶【章：甲十一行本「猶」上有「大聖」二字；乙十一行本同；退齊校同。】一心敬信，百姓微賤，於佛豈可更惜身命。』佛本夷狄之人，口不言先王之法言，身不服先王之法服，不知君臣之義、父子之恩。假如其身尚在，奉國偭來朝京師，陛下容而接之，不過宣政一見，〔唐時四夷入朝貢者，皆引見於宣政殿。見，賢遍翻。〕禮賓一設，唐有禮賓院，凡胡客入朝，設宴於此。元和九年，置禮賓院於長土之北。未白曰：屬鴻臚寺。〕賜衣一襲，衛而出之於境，不令惑眾也。況其身死已久，枯朽之骨，豈宜以入宮禁！古之諸侯行弔於國，尚【章：甲十一行本「尚」下有「令巫祝」三字；乙十一行本同；退齋校同。】先以桃茢祓除不祥，〔記曰：君臨臣喪，以巫祝桃茢執戈，惡之也。註雲：為有兇邪之氣在側。桃，鬼所惡也。茢，萑苕，可掃除不祥。左傳：魯襄公如楚，楚康王卒，楚人使公親禭，公患之。叔孫穆子曰：「祓殯而禭，則布幣也。」乃使巫以桃茢先祓殯。韓愈正引此事。茢，音列，又音例。祓，敷勿翻，又音廢。〕今無故取朽穢之物親視之，巫祝不先，〔先，悉薦翻。〕桃茢不用，羣臣不言其非，御史不舉其罪，臣實恥之！乞以此骨付有司，投諸水火，永絕根本，斷天下之疑，〔斷，丁亂翻，一音短。〕絕後代之惑，使天下之人知大聖人之所作為，出於尋常萬萬也，豈不哉！佛如有靈，能作禍福，凡有殃咎，宜加臣身。」
上得表，大怒，出示宰相，將加愈極刑。〔殊死謂之極刑。〕裴度、住羣為言：「愈雖狂，發於忠懇，〔為，於偽翻。懇，誠也。〕宜寬容以開言路。」癸巳，貶愈為潮州刺史。
自戰國之世，老莊與儒者爭衡，更相是非。〔更，一衡翻。〕至漢未，益之以佛，然好者尚寡。〔好，呼到翻。〕晉、宋以來，日益繁熾，自帝王至於士民，莫不尊信。下者畏慕罪福，高者論難空有。〔難，乃旦翻。釋氏之說，談空以難有。〕獨愈惡其蠹財惑眾，力排之，〔惡，烏路翻。〕其言多矯激太過。惟送文暢師序最得其要，曰：「夫鳥俛而啄，仰而四顧，哭深居而簡出，懼物之為己害也，猶且不免焉。弱之肉，強之食。今吾與文暢安居而暇食，優遊以生死，與禽獸異者，寧可不知其所自邪！」〔原其所自，刖聖人所以垂世立教者也。〕
5丙申，田弘正奏敗淄青兵於東阿，〔敗，蒲邁翻。東阿，漢古縣，唐屬鄆州。九域志：在州西北六十里。〕殺萬餘人。
6滄州刺史李宗奭與橫海節度使鄭權不謟，〔程權既入朝，以鄭權代鎮橫海。〕不受其節制；權奏之。上遣中使追之，宗奭使其軍中己，〔此謂滄州本州之軍也。〕青稱懼亂未敢離州。〔離，力智翻。〕詔以烏重胤代權，將史懼，逐宗奭，〔懼重胤討其黨惡。〕宗奭奔京師，辛丑，斬於獨柳之下。
7丙午，田弘正奏敗平盧兵於陽穀。
