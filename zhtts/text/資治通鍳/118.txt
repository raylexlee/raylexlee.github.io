△卷第一百一十七
晉紀三十九〔起旃蒙單閼（乙卯），盡柔兆執徐（丙辰），凡二。〕
安皇帝壬
義熙十一年（乙卯、四一四）
①春，正月，丙辰，魏主嗣還平城。〔至自伐柔然也。〕
②太尉裕收司馬休之次子文寶、兄子文祖、並賜死；發兵擊之。詔加裕黃鉞，領荊州刺史。庚午，大赦。
③丁丑，以吏部尚書謝裕為尚書左僕射。
④辛巳，太尉裕發建康。以中軍將軍劉道憐監留府事，〔監，工銜翻。〕劉穆之兼右僕射；事無大小，皆決於穆之。又以高陽內史劉鍾領石頭戌事，屯冶亭。〔冶亭，今謂之東冶亭，在半山寺後。自建康東門往蔣山，至此半道，因以為名。王安石詩：「遙望鍾山岑，因知冶城路。」陵遊曰：今日天慶觀在冶城山之麓。〕休之府司馬張裕、南平太守檀範之聞之，皆逃歸建康。〔守，式又翻。〕裕，卲之兄也。〔張卲見一百十五卷年。〕雍州刺史魯宗之自疑不為太尉裕所容，〔雍，於用翻。〕與其子竟陵太守軌起兵應休之。二月，休之上表罪狀裕，勒兵拒之。
裕密書招休之府錄事參軍南陽韓延之，延之復書曰：「承親帥戎馬，遠履西畿，〔周禮：王畿千里之外曰侯畿、甸畿、男畿、採畿、衛畿、蠻畿、鎮畿、蕃畿。謂之畿者，責以共王稅貢為職。韓延之以荊楚為西畿，取此義。帥，讀曰率。〕闔境士庶，莫不惶駭。辱疏，知以譙王前事，良增歎息。司馬平西體國忠貞，〔休之為平西將軍，故稱之款懷待物。〕以公有匡復之動，家國蒙賴，推德委誠，每事詢仰。譕王往以微事見劾，猶自表遜位；〔事見上捲上年。劾，戶概翻，又戶得翻。〕況以大過，而當嘿然邪！前已揋奏廢之，所不盡者命耳。推寄相與，正當如此；〔推寄，謂推心置人腹中也。〕而遽興兵甲，所謂『欲加之罪，其無辭乎！』〔左傳晉大夫裏克之言。〕劉裕足下，海內之人，誰不見足不此心，而復欲欺誑國士！〔誑，居況翻。〕來示雲『處懷期物，自有由來』，〔復，扶又翻。處，昌呂翻；下同。〕今伐人之君，啗人以利，真可謂『處懷期物，自有由來』者乎！〔啗，土濫翻，又土覽翻。〕劉藩死於閶闔之門，諸葛斃於左右之手；〔劉藩事見上卷八年；諸葛事見九年。〕甘言詫方伯，襲之以輕兵；〔謂襲劉毅也。事見上卷八年。詫，醜亞翻。〕遂使席上靡款懷之士，閫外無自信諸侯，以是為得算，良可恥也！貴府將佐及朝廷賢德，寄命過日。〔將，即亮翻。朝，直遙翻。〕吾誠鄙劣，嘗聞道於君子，以平西之至德，寧可無授命之臣之！必未能自投虎口，比跡郗僧施之徒明矣。〔郗僧施事見上卷八年。郗，醜之。〕假令天長喪亂，九流渾濁，〔太史談序九流。班固曰：儒家者流，蓋出於司徒之官，助人君順陰陽，明教化者也。道家者流，蓋出於史官，歷紀成敗禍福古令之道，此人君南面之術也。法家者流，蓋出於理官，信賞必罰，以輔禮制。陰陽家者流，蓋出於羲和之官，敬順昊天，曆象日月星辰。名家者流，蓋出於禮官，古者名位不同，禮亦異數。孔子曰：「必也正名乎！」墨家者流，蓋出於清廟之守。茅屋、採椽，是以貴儉；養三老、五更，是以兼愛；選士、大射，是以尚賢；宗祀嚴父，是以右鬼。從橫家者流，蓋出於行人之官。雜家者流，蓋出於議官。農家者流，蓋出於農稷之官。皆六經之支與流裔，有益於治道，而火能無弊，使其渾濁，則無所取衷矣。長，知兩翻。喪息浪翻。〕當與臧洪遊於地下，〔臧洪事見六十一卷漢獻帝興平二年。〕不復多言。」〔復，扶又翻。〕名其子曰翹，以示不臣劉氏。
⑤琅邪太守劉郎帥二千餘家降魏。〔帥，讀曰率。降，戶江翻。〕
庚子，河西胡劉雲等帥數萬戶降魏。
⑦太尉裕使參軍檀道濟、朱超石將步騎出襄陽。〔將，即亮翻。騎奇寄翻。〕超石，齡石之弟也。江夏太守劉虔之將兵屯三連，〔夏，戶雅翻。〕立橋聚糧以待道濟等，積日不至。魯軌擊虔之，殺之。裕使其伲振威將軍東海徐逵之統參軍蒯恩、王允之、沈淵子為前鋒，出江夏口。〔水經：江水過江陵城南，又東至華容縣西，夏水出焉；又東過公安縣北，又東左合子夏口。註雲：江水左迤北出，通於夏水，故曰子夏也。蒯，苦怪翻。〕逵之等與魯軌戰於破冢，兵敗，逵之、允之、潚子皆死，獨蒯恩勒兵不動。〔蒯，苦怪翻。〕軌乘勝力攻之，不能克，乃退。淵子，林子之兄也。
裕軍於馬頭，〔據水經註，馬頭岸在大江之南，北對江陵之江津戌。〕聞逵之死，怒甚；三月，壬午，帥諸將濟江。魯軌、司馬文思將休之兵 四萬，臨峭岸置陳，〔峭，七笑翻。陳，讀曰陣。〕軍士無能登者。裕自被甲欲登，〔被，皮義翻。〕諸將諫，不從，怒愈甚。太尉簿謝晦前抱持裕，裕抽劍指晦 曰：「我斬卿！」晦曰：「天下可無晦，不可無公！」〔此裕所謂晦頗識機變者也。〕建武將軍胡藩領遊兵在江津，裕呼藩使登，藩有疑色。裕命左右錄來，欲斬之。〔錄，收也。〕藩顧曰：正吹擊賊，不得奉教！」乃以刀頭穿岸，劣容足指，騰之而上；〔劣，少也。上，時掌翻。〕隨之者稍多。既登岸，直前力戰。休之兵不能當，稍引卻。〔當胡藩之初登也，精騎數十可以制之，休之之兵不動，故得以直前力戰，又人心素懾服裕，故藩既進而不能當也。〕裕兵因而乘之，休之兵大潰，遂克江陵。休之、宗之俱北走，軌留石城。裕命閬中侯下邳趙倫之、太尉參軍沈林子攻之；遣武陵內史王鎮惡以舟師追休之等。
有羣盜數百夜襲冶亭，京師震駭；劉鍾討平之。
⑧秦廣平公弼譖姚宣於秦王興，〔去年宣入朝，力言弼罪，弼銜而譖之。〕宣司馬權丕至長安，興責以不能輔導，將誅之；丕懼，誣宣罪惡以求自免。興怒，遣使就杏城收宣下獄，命弼將三萬人鎮秦州。〔下，遐稼翻。將，即亮翻；下同。〕尹昭曰：「廣平公與皇太子不，平今握強兵於外，陛下一旦不諱，社稷必危。『小不忍，亂大謀』，〔論語載孔子之言。〕陛下之謂也。」興不從。
⑨夏王勃勃攻秦杏城，拔之，執守將姚逵，阬士卒二萬人。秦王興如北地，遣廣平公弼及輔國將軍斂曼嵬向新平，與還長安。
⑩河西王蒙遜攻西秦廣武郡拔之。西秦王熾磐遣將軍乞伏魋尼寅邀蒙遜於浩亹，蒙遜擊斬之；〔浩亹，音告門。〕又遣將軍折斐等帥騎一萬據勒姐嶺，〔闞駰志，公城安夷縣東有勒姐河，與金城河合。勒姐嶺蓋勒姐河所出之山也。漢時，勒姐羌居之，因以為名。姐，子也翻，又音紫。〕蒙遜擊禽之。
河西饑胡相聚於上黨，推胡人白亞慄斯為單於，〔單，音蟬。〕改元建平。以司馬順宰為謀主，〔順宰起兵，見上卷二年。〕寇魏河內。夏，四月，魏主詞命公孫表等於討之。〔將，即亮翻；下同。〕
青、冀二州刺史劉敬宣參軍司馬道賜，宗室之疏屬也。聞太尉裕攻司馬休之，道賜與同府闢閭道秀、〔道賜與道秀俱為敬宣僚屬，故曰同府。〕左右小將王猛子謀殺敬宣，據廣固以應休之。乙卯，敬宣召道秀，屏人語，〔屏，必郢翻。〕左右悉出戶。猛子逡巡在後，取敬宣備身刀殺敬宣。文武佐吏即時討道賜等，皆斬之。
己卯，魏主嗣北巡。
西秦王熾磐子元基自長安筄歸，〔雲基蓋從熾磐入秦以朝，因留長安也。〕熾磐以為尚書左僕射。
五月，丁亥，魏主嗣如大甯。
趙倫之、沈林子破魯軌於石城，司馬休之、魯宗之救之不及，遂與軌奔襄陽，宗之參軍李應之閉門不納。甲午，休之、宗之、軌及譙王文思、新蔡王道賜、〔此又一司馬道賜也。新蔡王晃以武陵王晞事廢，後以道賜襲爵。〕梁州刺史馬敬、南陽太守魯範俱奔秦。宗之素得士民心，爭為之衛送出境。王鎮惡等追之，盡境而還。〔不敢窮兵追之，懼出境而遇伏也。〕
初，休之等求救於秦、魏，秦徵虜將軍姚成王及司馬國璠引兵至南陽，〔璠，孚袁翻。〕魏長孫嵩至河東，聞休之等敗，皆引還。休之至長安，秦王興以為揚州刺史，使侵擾襄陽。侍御史唐盛言於興曰：「據符讖之文，司馬氏當復得河、洛。〔讖，楚譖翻。〕今使休之擅兵於外，猶縱魚於潚也；不如以高爵厚禮，留之京師。」興曰：「昔文王卒免羑里，〔紂囚文王於羑里，既而釋之。復，扶又翻。卒，子恤翻。〕高祖不斃鴻門，〔見九卷漢高祖元年。〕苟天命所在，誰能違之！脫如符讖之言，留之適足為害。」遂遣之。〔史言姚興知命。〕
詔加太尉裕太傅、揚州牧，劍履上殿，入朝不趨，贊拜不名。〔朝，直遙翻。〕以兗、青二州刺史劉道憐為都督荊，湘，益，秦，寧，梁，雍七州諸軍事、驃騎將軍、荊州刺史。〔雍，於用翻。驃，匹妙翻。騎，奇寄翻。〕道憐貪鄙，無才能，裕以中軍長史晉陵太守謝方明為驃騎長史、南郡相，道憐府中眾事皆諮決於方明。方明沖之子也。〔謝沖，奕之從子。方明，裕之從祖弟也。〕
益州刺史朱齡石遣使詣河西王蒙遜，〔使，疏吏翻。〕諭以朝廷威德。蒙遜遣舍人黃迅詣齡石，且上表言：「伏聞車騎將軍裕欲清中原，願為右翼，驅除戎虜。」
夏王勃勃遣御史中丞烏洛孤與蒙遜結盟，蒙遜遣其弟湟河太守漢平蒞盟於夏。〔夏，戶雅翻。〕
西秦王熾磐率眾三萬襲湟河，沮渠漢平拒之，遣司馬隗仁夜出擊熾磐，破之。〔沮，子餘翻。隗，五罪翻，熾，昌志翻。〕熾磐將引去，漢平長史焦昶、將段景潛召熾磐，熾磐復攻之；〔昶，醜兩翻。復，扶又翻。〕昶、景因說漢平出降。〔說，輸芮翻。降，戶江翻；下同。〕仁勒壯士百餘據南門樓，三日不下，力屈，為熾磐所禽。熾磐欲斬之，散騎常侍武威段暉諫曰：「仁臨難不畏死，〔散，悉亶翻。騎，奇寄翻。難，乃旦翻。〕忠臣也，宜宥之以厲事君。」乃囚之。熾磐以左衛將軍匹達為湟河太守，擊乙弗窟乾，降其三千餘戶而歸。以尚書右僕射出連虔為都督嶺北諸軍、〔嶺北，洪池嶺北也。〕涼州刺史；以涼州刺史謙屯為鎮軍大將軍、河州牧。隗仁在西秦五年，段暉又為之請，〔史書武威段暉，以別南燕之段暉也。又為，於偽翻。〕熾磐免之，使還姑臧。
戊午，魏主嗣行如濡源，遂至上谷、涿鹿、廣甯；〔涿鹿縣，漢屬上谷郡，晉分屬廣甯郡。魏土地記：下洛縣東南六十里有涿鹿城，西北百三十里有大甯城，即漢廣甯縣也。蓋在唐媯州界。濡，乃官翻。〕秋，七月，癸未，還平城。
西秦王熾磐以秦州刺史曇達為尚書令，〔曇，徒含翻。〕光祿勳王松壽為秦州刺史。
辛亥晦，日有食之。
八月，甲子，太尉裕還建康，固辭太傅、州牧，其餘愛命。以豫章公世子義符為兗州刺史。
丁未，謝裕卒；以劉穆之為左僕射。
九月，己亥，大赦。
魏比歲霜旱，〔比，毗至翻。〕雲、代之民多飢死。〔雲、代，雲中、代郡二郡之地。〕太史令王亮、蘇坦言於魏主嗣曰：「按讖書，魏當都鄴，可得豐樂。」〔樂，音洛。〕嗣以問羣臣，博士祭酒崔浩、特進京兆周澹曰：〔澹，徒覽翻。〕「遷都於鄴，可以救今年之饑，非久長之計也。山東之人，以國家居廣漢之地，〔「廣漢」，據北史崔浩傳作「廣漠」，當從之。漠，大也。〕謂其民畜無涯，號曰『牛毛之眾』。今留兵守舊都，〔謂平城也。〕分家南徙，不能漢諸州之地，參居郡縣，情見事露，〔見，賢遍翻。〕恐四方皆有輕侮之心；且百姓不便水土，疾疫死傷者必多。又，舊都守兵既少，〔少，詩沼翻；下同。〕屈丐、柔然將有窺窬之心，舉國而來，雲中、平城必危，朝廷隔恆、代千里之險，〔自恆山至代，有飛之口、倒馬之關，夏屋、廣昌、五迴之險。〕難以赴救，此則聲實俱損也。今居北方，假令東有變，我輕騎南下，布濩林薄之間，〔騎，奇寄翻。濩，胡故翻。郭璞曰：布濩，猶布露也。毛晃曰：布濩，流散也；草叢生曰薄。〕孰能知其多少！百姓望塵懾服，此國家所以威制諸夏也。〔懾，之涉翻。夏，戶雅翻。〕來春草生，湩酪將出，〔湩，覩勇翻，又多貢翻，孔汁也。酪，歷各翻，孔漿也。西漢太僕屬官有挏馬。應劭曰：主孔馬取其汁，挏治之，味酢可飲，因以各官。如淳曰：主乳馬以韋革為夾兜，受數鬥，盛馬乳，挏取其上肥，因名挏馬。今梁州名馬酪為馬酒。師古曰：挏，音徒孔翻。〕兼以菜果，得及秋熟，則事濟矣。」嗣曰：「今倉廩空竭，既無以待來秋，若來秋又饑，將若之何﹖」對曰：「宜簡飢貧之戶，使就食山東；若來秋復饑，當更圖之，〔復，扶又翻。〕但方今不可遷都耳。」嗣悅曰：「唯二人與朕意同。」乃簡國人尤貧者詣山東三州就食，〔拓跋氏起於漠北，統國三十六，姓九十九。道武既並中原，徙其豪桀於雲、代，與北人雜居，以其北來部落為國人。山東二州，定、相、冀也。〕遣左部尚書代人周幾帥眾鎮魯口以安集之。〔魏初，四方四維置八部大人，分東、西、南、北、左、右、前、後，後，又置八部尚書。魏書官氏志：拓跋鄰以次兄為普氏，後改為周氏。蓋魏建代都，周幾遂為代人。帥，讀曰率。〕嗣躬耕藉田，且命有司勸課農桑；明年，大熟，民遂富安。
夏赫連建將兵擊秦，執平涼太守姚軍【章：甲十一行本「軍」作「周；乙十一行本同；退齋校同。】都，〔將，即亮翻。〕遂入新平。廣平公弼與戰於龍尾堡，〔劉昫地理志：鳳翔府岐山縣，唐武德七年，移治龍尾城。〕禽之。
秦王興藥動。廣平公弼稱疾不朝，〔朝，直遙翻。〕聚兵於第。興聞之，怒，收弼黨唐盛、孫玄等，殺之。太子泓請曰：「臣不肖，不能緝諧兄弟，〔緝，當作輯。〕使至於此，皆臣之罪也。若臣死而國家安，願賜臣死；若陛下不忍殺臣，乞退就藩。」興惻然憫之，召姚讚、梁喜、尹昭、斂曼嵬與之謀，囚弼，將殺之，窮治黨與；〔嵬，五回翻。治，直之翻。〕泓流涕固請，乃並其黨赦之。汐待弼如初，無忿恨之色。
魏太史秦：「熒惑在匏瓜中，〔據晉書天文志：匏瓜在天津之南，天漢分流夾之。張淵觀象賦註曰：匏瓜五星在麗珠北，天津九星在匏瓜北。〕忽亡不知所在，於法當入危亡之國，先為童謠妖言，然後行其禍罰。〔法，謂推佔之常法。妖，於驕翻。〕魏主嗣召名儒十餘人使與太史議熒惑所詣。崔浩對曰：「按春秋左氏傳：『神降於莘』，以其至之日推知其物。〔浩蓋據春秋左氏外傳也。外傳曰：「周惠王十五年，有神降於莘，王問於內史過。對曰：『其丹朱乎。』王曰：『其誰受之﹖』對曰：『在虢土。』王曰：『虢其幾何﹖』對曰：『昔堯臨以五。今其冑見。神之見也，不過其物。若由是觀之，不過五年。』十九年，晉取虢。」傳，直戀翻。〕庚午之夕，辛未之朝，天有陰雲；熒惑之亡，當在二日。庚之與午，皆主於秦；辛為西夷。〔晉書天文志：自東井十六度至柳八度為鶉首，於辰在未，秦之分野。自柳九度至張十二度為鶉火，於辰在午，周之分野。時姚秦兼有關洛之地，故云皆主於秦。庚、辛西於也，故為西夷。〕今姚興據長安，熒惑必入秦矣。」眾皆怒曰：「天上失星，人間安知所詣！」浩笑而不應。後八十餘曰，熒惑出東井，留守句己，久之乃去。〔新唐書天文志曰：「去而復來，是謂句己。」晉書天文志曰：「熒惑為亂，為賊，為疾，為喪，為饑，為兵，所居國受殃。環繞鉤己，芒角動搖變色，乍前乍後，乍左乍右，其殃愈甚。句，曰鉤。鉤己，謂環繞而行如鉤，又成己字也。〕秦大旱，昆明池竭，童謠訛言，〔徒歌謂之謠。〕國人不安，間一歲而秦亡。眾乃服浩之精妙。
冬，十月，壬子，秦王興使散騎常侍姚敞等送其女西平公主於魏，〔散，悉亶翻。騎，奇寄翻；下同，〕魏主嗣以後禮納之；鑄金人不成，〔魏立嗣、立後，皆鑄金人以卜之。〕乃以為夫人，而寵遇甚厚。
辛酉，魏主嗣如沮洳城；〔沮，將豫翻。洳，呂庶翻。沮洳，漸濕之地。北方地高燥，此城蓋以下濕而得名。〕癸亥，還平城。十一月丁亥，復如豺山宮；〔復，扶又翻。〕庚子，還。
西秦王熾磐遣襄武侯曇達等將騎一萬擊南羌彌組、康薄於赤水，降之；〔水經註：赤亭水出南安郡東山赤谷，西流，逕城北，南入渭水。曇，徒含翻。將，即亮翻。姐，子也翻，又音紫。降，戶江翻。〕以王孟保為略陽太守，鎮赤水。
燕尚書令孫護之弟伯仁為昌黎尹，與其弟叱支乙拔皆有才勇，從燕王跋起兵有功，〔謂殺慕容熙時也，事見一百十四卷三年。〕求開府不得，有怨言，跋皆殺之。進護開府儀同三司、錄尚書事，以慰其心，護怏怏不悅，跋酖殺之。〔怏，於兩翻。〕遼東太守務銀提自以有功，出為邊郡，怨望，謀外叛，跋亦殺之。〔萬泥、乳陳既死，孫護兄弟及務銀提又誅，馮跋亦少恩矣。〕
林邑寇交州，州將擊敗之。〔將，即亮翻。敗，補邁翻。〕
十二年（丙辰、四一六）
①春，正月，甲申，魏主嗣如豺山宮；戊子，還平城。
②加太尉裕兗州刺史、都督南秦州，凡都督二十二州；〔二十二州：徐、南徐、豫、南豫、兗、南兗、青、冀、幽、並、司、郢、荊、江、湘、雍、梁、益、寧、交、廣、南秦也。〕以世子義符為豫州刺史。
③秦王興使魯宗之將兵寇襄陽，未至而卒。〔卒，子恤翻。〕其子軌引兵入寇，雍州刺史趙倫之擊敗之。〔雍，於用翻。敗，補邁翻。〕
④西秦王熾磐攻秦洮陽公彭利和於漒川，〔洮，土刀翻。漒，其良翻。〕沮渠蒙遜攻石泉以救之。熾磐至沓中，引還。二月，熾磐遣襄武侯曇達救石泉，〔曇，徒含翻。〕蒙遜亦引去。蒙遜遂與熾磐結和親。〔自熾磐滅禿髮氏，與蒙遜為粌敵，歲歲交兵，令乃結和。〕
⑤秦王興如華陰，使太子泓監國，〔華，戶化翻。監，工銜翻。〕人居西宮。〔太子居東宮；西宮，秦王所居也。〕興疾篤，還長安。黃門侍郎尹沖謀因泓出迎而殺之。興至，泓將出迎，宮臣諫曰：〔凡東宮官屬皆曰宮臣。〕「主上疾篤，姦臣在側，〔姦臣謂尹沖等。〕殿下今出，進不得見主上，退有不測之禍。」泓曰：「臣子聞君父疾篤而端居不出，何以自安！」對曰：「全身以安社稷，孝之大者也。」泓乃止。尚書姚沙彌謂尹沖曰：「太子不出迎，宜奉乘輿幸廣平公第；宿衛將士聞乘輿所在，自當來集，〔乘，繩證翻。將，即亮翻。〕太子誰與守乎！且吾屬以廣平公之故，已陷名逆節，將何所自容！今奉乘輿以舉事，乃仗大順，不惟救廣平之禍，吾屬前罪亦盡雪矣。」〔乘，繩證翻。〕沖以興死生未可知，欲隨興入宮作亂，不用少嬭之言。
興入宮，侕太子泓錄尚書事，東平公紹及右衛將軍胡翼度典兵禁中，防制內外。〔紹，興之弟也。〕遣殿中上將軍斂曼嵬收弼第中甲仗，內之武庫。〔晉置殿中將軍，姚秦復有殿中上將軍，使統殿中諸主帥。〕
興疾轉篤，其妹南安長公主問疾，不應。〔長，知兩翻。〕幼子耕兒出，告其兄南陽公愔曰：「公已崩矣，宜速決計。」愔即與尹沖帥甲士攻端門，〔愔，於今 翻。帥，讀曰率。〕斂曼嵬、胡翼度等勒兵閉門拒戰。愔等遣壯士登門，緣屋而入，及於馬道。泓侍疾在諮議堂，太子右衛率姚和都率東宮兵入屯馬道南。愔等不得 進，遂燒端門，興力疾臨前殿，賜弼死。禁兵見興，喜躍，爭進赴賊，賊眾驚擾；和都以東宮兵自後擊之， 愔等大敗。愔逃於驪山，其黨建康公呂隆奔雍，〔雍，於用翻。〕尹沖及弟泓來奔。興引東平公紹及姚讚梁喜、尹昭、斂曼嵬入內寢，受遺詔輔政。明日，興卒。 〔年五十一。考異曰：晉本紀、三十國，晉春秋皆雲義熙十一年二月姚興卒；魏本紀、北史本紀，姚興、姚泓載記皆雲十二年。按後魏書崔鴻傳：太祖天興二年，姚 興改號，鴻以為元年，故晉本紀、三十國，晉春乎凡弘始後事，皆在前一年，由鴻之誤也。〕泓祕不發喪，捕南陽公愔及呂隆大將軍尹元等，皆誅之，乃發喪，即皇帝位，〔泓，字元子，興之長子也。〕大赦，改元永和。泓命齊公恢殺安定太守呂超。〔隆、超，兄弟也，皆黨於弼。齊公恢時鎮安定。〕恢猶豫久之，乃殺之。泓疑恢有貳心，恢由是懼，陰聚兵謀作亂。〔為後姚恢舉兵張本。〕泓葬興於偶陵，諡曰文桓皇帝，廟號高祖。
初，興徙李閏羌三千戶於安定。興卒羌酋黨容叛，〔孫愐曰：黨本去聲，今為上聲，本出西羌。姚秦有將軍黨耐虎，自雲夏后氏之後，為羌豪。酋，慈由翻；下同。黨，底朗翻。〕泓遣撫軍將軍姚讚討降之，〔降，戶江翻。〕徙其酋豪於長安，餘遣還李開。北地太守毛雍據趙氏塢以叛，〔趙氏塢，孝武太元九年秦主堅擊後秦所屯之地。〕東平公紹討禽之。時姚宣鎮李閏，參軍韋宗聞毛雍叛，說宣曰：「主上新主，威德未著，國家之難，未可量也，〔難，乃旦翻。〕殿下不可不為深慮。邢望險要，宜徙據之，此霸王之資也。」宣從之，帥戶三萬八千，棄李閏，南保邢望。〔帥，讀曰率。〕諸羌據李閏以叛，東平公紹進討，破之。宣詣絕歸罪，絕殺之。
⑥二月，【張：「二月」作「三月」。】加太尉裕中外大都督。裕戒嚴將伐秦，詔加裕領司、豫三州刺史，以其世子義符為徐、兗二州刺史。琅邪王德文請啟行戎路，〔詩曰：「雲戎十乘，以先啟行。」行，戶剛翻。〕脩敬山陵；詔許之。
⑦夏，四月，壬子，魏大赦，改元泰常。
⑧西秦襄武侯曇達等擊秦秦州刺史姚艾於上邽，破之，徙其民五千餘戶於枹罕。〔曇，徒含翻。枹，音膚。〕
⑨五月，癸巳，加太尉裕領北雍州刺史。〔晉初置雍州於長安，永嘉之亂，沒於劗、石。苻秦之亂，雍州流民南出樊沔，孝武始於襄陽僑立雍州。今裕欲取長安，故領北雍州刺史，以別襄陽之雍州也。雍，於用翻；下同。〕
⑩六月，丁巳，魏主嗣北巡。
幷州胡數萬落叛秦，入於平陽，推匈奴曹弘為大單於，〔夕蓋匈奴右賢王曹轂子寅之後，所謂東曹者也。單，音蟬。〕攻立義將軍姚成都於匈奴堡。〔此匈奴種落相率保聚之地，因以為名。〕徵東將軍姚懿自蒲坂討，執弘，送長安，徙其豪右萬五千落於雍州。〔秦雍州治安定。〕
氐王楊盛攻秦祁山，拔之，進逼秦州。秦後將軍姚平救之；盛引兵退，平與上邽守將姚嵩追之。〔將，即亮翻。〕夏王勃勃帥騎四萬襲上邽，〔帥，讀曰率。騎，奇寄翻。〕未至，嵩與盛戰於竹嶺，敗死。〔水經註：籍水歷當亭川，又東南流，與竹嶺水合，水出南山竹嶺，東北入籍水。籍水東北入上邽縣。〕勃勃攻上邽，二旬，克之，殺秦州刺史姚軍都及將士五千餘人，因毀其城；進攻陰密，〔陰密，古密人之國，詩所謂「密人不恭，敢拒大邦」者也。自漢以來為縣，屬安定郡。括地誌：陰密故城，在涇州鶉觚縣西，其東接縣城，即古密國。〕又殺秦將姚良子及將士萬餘人，〔將，即亮翻。〕以其子昌為雍 州刺史，鎮陰密。徵北將軍姚恢棄安定，奔還長安，安定人胡儼等帥戶五萬據城降於夏。〔帥，讀曰率。降，戶江翻。〕勃勃使鎮東將軍羊苟兒將鮮卑五千鎮安定， 進攻秦鎮西將軍姚諶於雍城，諶委鎮奔長安。勃勃據雍，進掠郿城。〔將鮮，即亮翻。諶，氏壬翻。雍，於用翻。郿，音媚，又音眉。〕秦東平公紹及徵虜將軍尹昭 等將步騎五萬擊之，勃勃退趨安定，〔趨，七喻翻。〕胡儼閉門拒之，殺羊苟兒及所將鮮卑，復以安定降秦。〔復，扶又翻；下同。〕紹進擊勃勃於馬鞍阪，破之，追至朝那，不及而還。〔還，從宣翻，又如字。〕勃勃歸杏城。楊盛復遣兄子倦擊秦，至陳倉，秦歛曼嵬擊卻之。夏王勃勃復遣兄子提南侵泄陽，〔晉書載記作「池陽」，當從之。池陽縣屬扶風郡，唐為京兆雲陽縣。復，扶又翻。〕秦車騎將軍姚裕等擊卻之。
涼司馬索承明上書勸涼公暠伐河西王蒙遜，〔索，昔各翻。暠，古老翻。〕暠引見，謂之曰：「蒙遜為百姓患，孤豈忘之！顧勢力未能除耳。卿有必禽之策，當為孫陳之；〔為，於偽翻。〕直唱大言，使孫東討，此與言『石虎豎，宜肆諸市朝』者何異！」〔朝，直遙翻。〕承明慚懼而退。
秋，七月，魏主嗣大獵於牛川，臨殷繁水而還；〔北史曰；登釜山，臨殷繁水。括地誌曰：釜山在媯州懷戎縣北三里。〕戊戌，至平城。
八月，丙午，大赦。
寧州獻琥珀枕於太尉裕。〔琥珀出哀牢九。廣雅曰：琥珀生地中，其上及旁不生草。深者八九尺，大如斛削去皮，成琥珀如鬥。初時如桃膠，凝堅乃成。博物志：松脂淪入地，千年化為茯苓，茯苓千年化為琥珀。今太山有茯苓而無琥珀，永昌有琥珀而無茯苓。〕裕以琥珀治金創，〔治，直之翻。創，初良翻。〕得之大，喜命碎擣分賜北征將士。
裕以世子義符為中軍將軍，監太尉留府事。劉穆之為左僕射，領監軍、中軍二府軍司，〔監軍，謂義符，監太尉留府軍也。監，工銜翻。〕入居東府，總攝內外；以太尉左司馬東海徐羨之為穆之之副；左將軍朱齡石守衛殿省，徐州刺史劉懷慎守衛京師，揚州別駕從事史張裕任留州事。〔任留州事，任揚州留後事也。〕懷慎，懷敬之弟也。
劉穆之內總朝政，外供軍旅，決斷如流，事無擁滯。〔朝，直遙翻。斷，丁亂翻。〕賓客輻湊，求訴百端，內外諮稟，盈階漢室；〔盈階漢室，謂諮稟之文書也。〕目覽辭說，手答牋書，耳行聽受，口並酬應，不相參涉，悉皆贍舉。又喜賓客，贍，時豔翻。喜，許記翻。〕談賞笑，彌日無倦。裁有閒暇，手自寫書，尋覽校定性奢豪，食必方丈，旦輒為十人饌，未嘗獨餐。〔饌，雛戀翻，又雛皖翻。〕嘗白裕曰：「穆之家本貧賤，贍生多闕。自叨忝以來，〔叨，土刀翻。〕雖每存約損，而朝夕所須，微為過豐，自此外一毫不以負公。」中軍諮議參軍張卲言於裕曰：「人生危脆，必當遠慮。穆之若邂逅不幸，〔脆，此芮翻。邂，戶隘翻。逅，胡茂翻。〕誰可代之﹖尊業如此，〔尊業，言裕已成之功業也；尊者，尊稱之也。〕苟有不諱，處分云何﹖」〔處，昌呂翻。分，扶問翻。〕裕曰：「此自委穆之及卿耳。」
丁巳，裕發建康，遣龍驤將軍王鎮惡、冠軍將軍檀道濟將步軍自淮、淝向許、洛，〔驤，思將翻。冠，古玩翻。將步，即亮翻。〕新野太守朱超石、寧朔將軍胡藩趨陽城，振武將軍沈田子、建威將軍傅弘之趨武關，〔趨，七喻翻。〕建武將軍沈林子、彭城內史劉遵考將水軍出石門，自汴入河，〔汴水首受濟，東南與淮通，漢書地理志所謂狼湯渠是也。狼，音浪；湯，音宕。昔大禹塞滎澤，開此渠以通淮、泗，禹貢所謂「導沇水，東流為濟，入於河，溢為滎，東出於陶丘北」者也。漢脩河陽，始立石門以遏水；水盛則通於河，水耗則輟流。〕以冀州刺史王仲德督前鋒諸軍，開鉅野入河。〔水經：濟水北至東燕縣，與河合。酈道元註曰：濟水自乘氏縣兩分，東北入於鉅野濟之故瀆，又北，右合洪水洪水上承鉅野薛訓渚，自渚汔於北口一百二十里，名曰洪水。桓溫以太和四年率眾北入，掘渠通濟。義熙十三年，劉武帝西入長安，又廣其功。自洪口以上，又謂桓公瀆，濟自是北注也。〕遵考，裕之族弟也。劉穆之謂王鎮惡曰：「公今委卿以伐秦之任，卿其勉之！」鎮惡曰：「吾不克關中誓不復濟江！」〔復，扶又翻。〕
裕既行，青州刺史檀祗自廣陵輒率眾至塗中掩討亡命。〔塗，讀曰滁。〕劉穆之恐祗為變，議欲遣軍。時檀韶為江州刺史，張卲曰：「今韶據中流，道濟為軍首，〔謂為伐秦諸軍之首。〕若有相疑之跡，則大府立危，〔大府，謂太尉留府，其實指建康也。〕不如逆遣慰勞以觀其意，必無患也。」〔勞，力到翻。〕穆之乃止。
初，魏主嗣使公孫表討白亞慄斯，〔事見上年。〕曰：「必先與秦洛陽戌將相聞，使備河南岸，然後擊之。」表未至，胡入廢白亞慄斯，更立劉虎為率善王。表以胡人內自攜貳，勢必敗散，遂不告秦將而擊之，大為虎所敗，〔將，即亮翻。敗，補邁翻。〕士卒死傷甚眾。
嗣謀於羣臣曰：「胡叛踰年，討之不克，其眾繁多，為患日深。今盛秋不可復發兵，妨民農務，〔謂妨農收也。復，扶又翻。〕將若之何」白馬侯崔宏曰：「胡眾雖多，無健將御之，〔將御，即亮翻；下同。〕終不能成大患。表等諸軍，不為不足，但法令不整，處分失宜，以致敗耳。〔處，昌呂翻。分，扶問翻。〕得大將素有威望者將數百騎往攝表軍，無不克矣。〔攝，持也。〕相州刺史叔孫建前在幷州，為胡、魏所畏服，〔胡、魏，猶言胡、晉也。〕諸將莫及，可遣也。」嗣從之，以建為中領軍，督表等討虎。九月，戊午，大破之，斬首萬餘級，虎及司馬順宰皆死，捊其眾十萬餘口。
太尉裕至彭城，加領徐州刺史；以太原王玄謨為從事史。〔裕領徐州，以玄謨為徐州從事史。漢制：諸州刺史皆有從事史、假佐。其後宋文帝用玄謨以喪師；至孝武之初，義宣、臧質之變，卒賴以寧。則裕之用人，猶有漢高祖、諸葛孔明之識；唐太宗託徐世勣，喜薛仁貴，未足以進此也。〕
初，王廞之敗也，〔事見一百九卷隆安元年。廞，許今翻。〕沙門曇永匿其幼子華，〔曇，徒含翻。〕使提衣襆自隨。〔襆，防玉翻，帊也，以裹衣物。魏舒「襆被而出」，韓文「襆被入直」，皆此義也。〕津邏疑之。曇永呵華曰：「奴子何不速行！」棰之數十，〔邏，郎佐翻。棰，止橤翻。〕由是得免；遇赦，還吳。以其父存亡不測，布衣蔬食，絕交遊不仕，十餘年。裕聞華賢，欲用之，乃發廞喪，使華制服。服闋，闢為徐州主簿。〔裕用王華，亦留以遺文帝。闋，若穴翻。〕
王鎮惡、道濟入秦境，所向皆捷。秦將王苟生以漆丘降鎮惡，〔漆丘蓋在梁郡蒙縣。昔莊周為蒙漆園吏，後人因以漆丘名城。將，即亮翻。降，戶江翻；下同。〕徐州刺史姚掌以項城降道濟，諸屯守皆望風款附。惟新蔡太守董遵不下，〔新蔡縣，漢屬汝南郡。蒙平侯自蔡徙此，故曰新蔡。魏分屬汝陰郡，晉惠帝分汝陰立新蔡郡。〕道濟攻拔其城，執遵，殺之。進克許昌，獲秦潁川太守姚垣及大將楊業。沈林子自汴入河，襄邑董神虎聚眾千餘人來降，太尉裕版為參軍。林子與神虎共攻倉垣，克之，秦兗州刺史韋華降。神虎擅還襄邑，林子殺之。
秦東平公紹言於秦主泓曰：「晉兵已過許昌；安定孤遠，難以救衛，宜遷其鎮戶，內實京畿，可得精兵十萬，〔姚萇之興也，以安定為根本；後得關中，以安定為重鎮，徙民以實之，謂之鎮戶。〕雖晉、夏交侵，猶不亡國。不然，晉攻豫州，夏攻安定，將若之何﹖〔夏，戶雅翻。〕事機已至，宜在速決。」左僕射梁喜曰：「齊公恢有威名，為嶺北所憚，鎮人已與勃勃深仇，〔謂鎮兵常與勃勃血戰，有父兄子弟之仇。〕理應守死無貳。勃勃終不能越安定遠寇京畿；若無安定，虜馬必至於郿。〔郿，音媚，又音眉。〕今關中兵足以拒晉，無為豫自損削也。」泓從之。吏部郎懿橫密言於泓曰：「恢於廣平之難，有忠勳於陛下。〔姓譜曰：懿以諡為氏。謂殺呂超也。難，乃旦翻。〕自陛下龍飛紹統，未有殊賞以答其意。今外則置之死地，內則不豫朝權，〔朝，直遙翻。〕安定人自以孤危逼寇，思南遷者十室而九，若恢擁精兵數萬，鼓行而向京師，得不為社稷之累乎！〔累，力瑞翻。〕宜徵還朝廷慰其心。」泓曰：「恢若懷不逞之心，徵之適所以速禍耳。」又不從。
王仲德水軍入河，將逼滑臺。魏兗州刺史尉建畏懦，帥眾棄城，北渡河。〔帥，讀曰率。〕仲德入滑臺，宣言曰：「晉本欲以布帛七萬匹假道於魏，不謂魏之守將遮城遽去。」〔將，即亮翻。〕魏主嗣聞之，遣叔孫建、公孫表自河內向枋頭，既破劉虎，因遣建等引兵濟河，斬尉建於城下，投屍於河。呼仲德軍人，問以侵寇之狀；仲德使司馬竺和之對曰：「劉太尉使王徵虜自河入洛，清掃山陵，非敢為寇於魏也。魏之守將自棄滑臺去，王徵虜借空城以息兵，行當西引，於晉、魏之好無廢也；〔好，呼到翻；下好持同。〕何必揚旗鳴鼓以曜威乎！」嗣使建以問太尉裕。裕遜辭謝之曰：「洛陽，晉之舊都，而羌據之；晉欲脩復山陵久矣。諸桓宗族，司馬休之、國璠兄弟，魯宗之父子，皆晉之蠹也，而羌收之以為晉患。〔義熙元年，桓謙等奔秦，六年入寇。十一年，司馬休之、魯宗之等奔秦，秦使將兵擾襄陽。六年，司馬國璠等奔秦，數帥眾擾邊。璠，孚袁翻。〕今晉將伐之，欲假道於魏，非敢為不利也。」魏河內鎮將於慄磾有勇名，築壘於河上以備侵軼。〔將，即亮翻。磾，丁奚翻。軼，直結翻，突也。陸德明曰：又音逸。〕裕以書與之，題曰「黑擡公麾下」。慄磾好操黑擡以自，標故裕以此目之。魏因拜慄磾為黑擡將軍。〔擡，色角翻。通俗文：矛長丈八者謂之擡。〕
冬，十月，壬戌，魏主嗣如豺山宮。
初，燕將庫専官斌降魏，既而復叛歸燕。〔將，即亮翻。専，奴沃翻。斌，音彬。降，戶江翻；下同。復，扶又翻。〕魏主嗣遣驍騎將軍延普渡濡水擊斌，斬之；〔水經：濡水從塞外來，過遼西令支縣北，又東南過海陽縣西南，入於海。驍，堅堯翻。騎，奇寄翻。魏書官氏志：神元時，餘部諸姓內入者可地延氏，孝文時改為延氏。濡，乃官翻。〕遂攻燕幽州刺史庫専官昌、徵北將軍庫専官提，皆斬之。
秦陽城、滎陽二城皆降，晉兵進至成皋。秦徵南將軍陳留公洸鎮洛陽，〔洸，姑黃翻。〕遣使求救於長安。秦主泓遣越騎校尉閻生帥騎三千救之，〔使，疏吏翻。帥，讀曰率。〕武衛將軍姚益男將步卒一萬助守洛陽，又遣幷州牧姚懿南屯陝津，〔陝縣在大河之南，考之水經，則陝縣故城在大河之北二城之間，謂之陝津。左傳：秦伯伐晉，自茅津濟，封殽屍而還。茅津即陝津也。姚秦並冀二州治蒲阪。陝，式冉翻。〕為之聲援。寧朔將軍趙玄言於洸曰：「今晉寇益深，人情駭動；眾寡不敵，若出戰不捷，則大事去矣。宜攝諸戌之兵，固守金墉，以待西師之救。金墉不下，晉必不敢越我而西，是我不戰而坐收其弊也。」司馬姚禹陰與檀道濟通，主簿閻恢、楊虔，皆禹之黨也，共嫉玄，言於洸曰：「殿下以英武之略，受任於面；今嬰城示弱，得無為朝廷所責乎！」洸以為然，乃遣趙玄將兵千餘南守柏谷塢，〔水經註：洛水東逕偃師縣南，又東逕百穀塢北。戴延之西征記曰：塢在川南，因高為塢，高一十餘丈。杜佑曰：柏谷塢在緱氏縣東北。〕廣武將軍石無諱東戌鞏城。玄泣謂洸曰：「玄受三帝重恩，所守正有死耳。〔萇、興、泓為三帝。〕但明公不用忠臣之言，為姦人所誤，後必悔之。」 既而成皋、虎牢皆來降，〔降，戶江翻；下同。〕檀道濟等長驅而進，無諱至石關，奔還。〔自洛城東至偃師四十五里。偃師西山有漢廣野君酈食其廟，廟東有二石 闕。〕龍驤司馬滎陽毛德祖與玄戰於柏谷，玄兵敗，被十餘創，據地大呼。〔驤，思將翻。被，皮義翻。創，初良翻。呼，火故翻。〕玄司馬蹇鑒冒刃抱玄而泣，玄 曰：「吾創已重，〔創，初良翻。〕君宜速去！」鋻曰：「將軍不濟，鑒去安之！」與之皆死。姚禹踰城奔道濟。甲子，道濟進逼洛陽，丙寅，洸出降。道濟獲秦人四千餘人，議者欲盡阬之以為京觀。〔杜預曰：積屍封土其上，謂之京觀。觀，古亂翻。〕道濟曰：「伐罪弔民，正在今日！」皆釋而遣之。於是夷、夏感悅，歸之者甚眾。〔夏，戶雅翻。〕閻生姚益男未至，聞洛陽已沒，不敢進。
己丑，詔遣兼司空高密王恢之脩謁五陵，置守衛。〔彭城王紘之子俊嗣高密王略國，恢之，其孫也。五陵，宣帝陵在河陰曰高原；景帝陵曰峻平，文帝陵」崇陽，武帝陵曰峻陽，惠帝陵曰太陽。〕太尉裕以冠軍將軍毛脩之為河南、河內二郡太守，行司州事，戌洛陽。〔冠，古玩翻。〕
西秦王熾磐使秦州刺史王松壽鎮馬頭，以逼秦之上邽。〔丁度曰：嶓冢山在古上邽縣，西有神馬山。〕
十一月，甲戌，魏主嗣還平城。
太尉裕遣左長史王弘還建康，諷朝廷求九錫。時劉穆之掌留任，而旨從北來，穆之由是愧懼發病。〔劉穆　之輔劉裕，豈惟才智不及荀彧，而識又不及焉。〕弘，珣之子也。〔王珣始見重於桓溫，後為孝武所親任。〕十二月，月，壬申，詔以裕為相國、總百揆、揚州牧、揚州牧，封十郡為宋公，備九錫之禮，位在諸侯王上，領徵西將軍、司，豫，北徐，雍四州刺史如故。〔雍，於用翻。〕裕辭不受。
西秦王熾磐遣使詣太尉裕，〔使，疏吏翻；下同。〕求擊秦以自鵜。裕拜熾磐平西將軍、河南公。
秦姚懿司馬孫暢說懿使襲長安，〔說，輸芮翻。〕誅東平公紹，廢秦主汐而代之。懿以為然，乃散穀以賜河北夷、夏，〔河北縣，自漢以來屬河東郡，在蒲阪東，時夷、夏之民錯居之。懿至陝津，因散穀以賜焉。夏，戶雅翻。〕欲樹私恩。左常侍張敞、侍郎左雅諫曰：〔左常侍、侍郎，皆懿國官。〕「殿下以母弟居方面，安危休慼，與國同之。今吳寇內侵，四州傾沒，〔秦徐州鎮項城，兗州鎮倉垣，豫州鎮洛陽，荊州當鎮上洛，時悉為晉所取。〕西虜擾邊，秦、涼覆敗，〔謂赫連勃勃克上邽，沮渠蒙遜入姑臧。〕朝廷之危，有如累卵。穀者，國之本也，而殿下無故散之虛損國儲，將若之何﹖」懿怒，笞殺之。
泓聞之，召東平公絕密與之謀。紹曰：「懿性識鄙淺，從物推移，造此謀者，必孫暢也。但馳使徵暢，遣撫軍將軍讚據陝城，臣向潼關為諸軍節度。若暢奉詔而至，臣當遣懿帥河東見兵共禦晉師；〔帥，讀曰率。見，賢遍翻。〕若不受詔命，便當聲其罪而討之。」泓曰：「叔父之言，社稷之計也。」乃遣姚讚及冠軍將軍司馬國璠、建義將軍幫玄屯陝津，〔冠，古玩翻。璠，孚袁翻。幫，以者翻，又如字。〕武衛將軍姚驢屯潼關。
懿遂舉兵稱帝，傳檄州郡，欲運匈奴堡穀以給鎮人。〔匈奴堡在平陽。鎮人，懿鎮蒲阪所領之眾也。〕寧東將軍姚成都拒之，懿卑辭誘之，送佩刀為誓，成都不從。〔誘，音酉。〕懿遣驍騎將軍王國帥甲士數百攻成都，成都擊禽之，遣使讓懿曰：「明公以至親當重任，國危不能救，而更圖非望；三祖之靈，其肯佑明公乎！〔姚弋仲廟號始祖，萇甫號太祖，興廟號高祖，所謂三祖也。〕成都將糾合義兵，往見明公於河上耳。」〔薄阪臨河，故曰河上。〕於是傳檄諸城，諭以逆順，徵兵調食以討懿。〔調，徒釣翻。〕懿亦發諸諸城兵，莫有應者，惟臨晉數千戶應懿。成都引兵濟河，擊臨晉叛者，破之。鎮人安定郭純等起兵圍懿。東平公紹入蒲阪，執懿，誅孫暢等。
是歲，魏衛將月軍安城孝元王叔孫俊卒。魏主嗣甚惜之，謂其妻桓氏曰：「生同其榮，能沒同其戚乎﹖」桓氏乃縊而祔焉。〔嗣之立也，叔孫俊有功，事見一百一十五卷四年。〕
丁零翟猛雀驅掠吏民，入白澗山為亂；〔白澗山當在漢河東濩澤縣西。水經註：濩澤水出濩澤水出濩澤城西白澗嶺，東逕濩澤。濩澤，唐澤州陽城縣即其地。師古曰：濩，音烏虢翻。〕魏內都大官河內張蒲與冀州刺史長孫道生討之道生，嵩之從子也。〔長，知兩翻。從，才用翻。〕道生欲進兵擊猛雀，蒲曰：「吏民非樂為亂，為猛雀所迫脅耳。今不分別，並擊之，〔樂，音洛。別，彼列翻。〕雖欲返善，其道無由，必同心協力，據，險以拒官軍，未易猝平也。〔易，以豉翻。〕不如先遣使諭之，以不與猛雀同謀者皆不坐，則必喜而離散矣。」〔使，疏吏翻。〕道生從之，降者數千家，使復舊業。猛雀與其黨百餘入出走，蒲等追斬猛雀首；左部尚書周幾窮討餘黨，悉誅之。
