△卷第七十一
魏紀三〔起著雍河涒灘（戊申），盡上章涒茂（庚戌），凡三年。〕
烈祖明皇帝上之下
太和二年（戊申、二二八）
①春，正月，司馬懿攻新城，旬有六日，拔之，斬孟達。申儀久在魏興，擅承製刻印，多所假授；懿召而執之，歸於洛陽。〔歸儀於京師也。〕
②初，徵西將軍夏侯淵之子楙尚太祖女清河公主，〔此女欲以妻丁儀，文帝止之，以妻楙。楙，音茂。〕帝少興之親善，〔少，詩照翻。〕及即位，以為安西將軍，都督關中，鎮長安，使承淵處。〔淵鎮長安見六十六卷漢獻帝建安十六年〕
諸葛亮將八寇，興羣下謀之。 丞相司馬魏延曰：〔漢丞相有長史而無司馬，是時用兵，故置司馬。〕「聞夏侯楙，主伲也，怯而無謀。今假延精兵五千，負糧五千，直從褒中出，循秦嶺而東，當 子午而北，〔褒中縣，屬漢中郡。子午道，王莽所通，事見三十六卷平帝元始五年。安帝延光四年，順帝罷子午道，通褒斜路。三秦記曰：子午，長安正南山名。秦 嶺谷，一名樊川。餘按今洋州東百六十里有子午谷。郡縣志曰：舊子午道在金州安康縣界，梁將軍王神念以緣山避水，橋梁百數，多有毀壞，乃別開乾路，更名子午道，則今路是也。〕不過十日，可到長安。楙聞延奄至，必棄城逃走。長安中惟御史、京兆太守耳。〔時遣督軍御史興京兆太守共守長安。，晉志曰：文帝受禪，改漢京兆尹為太守。守，式又翻。〕橫門邸閣興散民之穀，足周食也。〔魏置邸閣於橫門以積粟。民聞兵至必逃散，可數其穀以周食。橫音光。〕比東方相合聚，尚二十許日，〔比，必寐翻。〕而公從斜谷來，〔斜，餘遮翻。谷，音浴，又古祿翻。〕亦足以達。如此，則一舉而而鹹陽以西可定矣。」亮以為此危計，不如安從坦道，可以平取隴右，十全必克而無虞，故不用延計。〔由今觀之，皆以亮不用延計為怯。凡兵之動，佑敵之主，知敵之將。邈之不用延計者，佑魏主之明略，而司馬懿輩不可輕也。亮欲平取隴右，且不獲如志，況欲乘僥倖，盡定鹹陽以西邪！〕
亮揚聲由斜谷道取郿，〔班志：斜水出衙嶺山北至，郿入渭，脈水沿山，則斜谷之路可知矣。郿，師古音媚。郿故城，陳倉縣東北十五里故郿城是。〕使鎮東將軍趙雲、揚武將軍鄧芝為疑兵，據箕谷；〔今興元府褒縣北十五里有箕山，鄭子真隱於此，趙雲、鄧芝所據，即此谷也。又據後漢書馮異傳：箕谷當在陳倉之南，漢中之北。〕帝遣曹真都督關右諸軍軍郿。邈身率大軍攻祁山，戎陳整齊，〔陳，讀曰陳。〕號今明肅。始，魏以漢昭烈既死，數歲寂然無聞，是以略無備豫；〔謂不豫為之備也。〕而卒聞邈出，〔卒，讀曰猝。〕朝野恐懼，於是天水、南安定皆叛應邈，〔魏分隴右置秦州，天水南安屬焉。漢靈帝中平四年，分漢陽之獂道立南安郡。漢陽郡至晉方改為天水，史追書也。安定郡，屬雍杜佑日：南安今隴西郡隴西縣。〕關中響震，朝臣未知計所出，帝曰：「亮阻山為固，今者自來，正合兵書至矢人之術，〔兵法曰善戰者致人。帝姑以此言安朝野之心耳。〕破亮必也。」乃勒兵馬步騎五萬，遣右將軍張郃督之，西拒亮。〔郃，古合翻，又曷閤翻。〕丁未，帝行如長安。〔親帥師繼郃之後以張聲勢。如，往也。〕
初，越巂太守馬謖，才器過人，好論軍計，〔好，呼到翻。〕諸葛亮深加器異；漢昭烈臨終，謂亮曰：馬謖言過其實，不可大用，君其察之！」亮猶謂不然，以謖為參軍，每引見談論，自晝達夜。〔以孔明之明略，所以待謖者如此，亦足以見其善論軍計矣。觀孔明南征之時，謖陳攻心之論，豈悠悠坐談者所能及哉！〕及出軍祁山，亮不用舊將魏延、吳懿等為先鋒，而以謖督諸軍在前，與張郃戰於街亭。〔續漢志：漢陽略陽縣有街泉亭，前漢之街泉縣也，省入略陽。杜佑曰：街泉亭在隴縣。又曰：平涼邵界有街泉亭，馬謖為張郃所敗處。又考五代史志，漢川邵西縣有街亭山、幡冢山、漢水，則隋之西縣，蓋兼得隴西之獂道、漢陽之西縣矣。又按邵國縣道記：梁州之西縣，本名白馬城，又曰濜口城，後魏正始中，立幡冢縣，隋始改曰西縣。此非續漢志漢陽之西縣也。〕
謖違亮節度，舉措煩擾，舍水上山，不下據城。〔郃傳言謖依阻南山。舍，讀曰捨。上，時掌翻。〕張郃絕其汲道，擊，大破之，士卒離散。亮進無所據，乃拔西縣千餘家還漢人。〔續漢志：西縣，前漢屬隴西郡，後漢屬漢陽郡，有幡冢山、西漢水。〕收謖下獄，殺之。亮自臨祭，為之流涕，〔下，遐稼翻。為，於偽翻。〕撫其遺孤，恩若平生。〔殺之者，王法也，恩之者，故人之情不忘也。〕蔣琬謂亮曰：「昔楚殺得臣，文公喜可知也。〔左傳：晉文公及楚子玉得臣戰於城濮，楚師敗績。晉入楚軍三日穀，文公猶有憂色，曰：「得臣猶在，憂未歇也。」及楚殺得臣，然後喜可佑也。杜預曰：謂喜見於顏色。〕天下未定而刃智計之幹，豈不惜乎！」〔觀此，則蔣琬亦重謖矣。〕亮流涕曰：「孫武所以能制勝於天下者，用法明也；〔孫子始計篇曰：法令孰行。言法令行者必勝也，故其教吳宮美人兵，必殺吳王寵姬二人以明其法。〕是以揚幹亂，法魏絳戮其樸。〔左傳：晉悼公合諸侯，其弟揚幹亂行，魏絳戮其僕。悼公謂魏絳能以刑佐民，使佐新軍。〕四海分裂，兵交方始，若復廢法，何用討賊邪！」
謖之未敗也，裨將軍巴西王平連規諫謖，謖不能用；及敗，眾盡星散，惟平所領千人鳴鼓自守，張郃疑其有伏兵，不往逼也，於是平徐徐收合諸營遺迸，率將士而還。〔據不平傳：平所識不過十字。觀其收馬謖敗散之兵，拒曹爽猝至之師，則用兵方略，固不在於多識字也。迸，北孟翻。還，從宣翻，又如字。〕亮既誅馬謖及將軍李盛，奪將軍黃襲等兵，平特見崇顯，君拜參軍，統五部兼當營事，〔既總統五部兵，時亮屯漢中，又使之兼當營屯之事。〕進位討寇將軍，封亭侯。〔後漢之制，列侯有縣侯、鄉侯、亭侯。〕亮上疏請自貶三等，漢主以亮為右將軍，行丞相事。
是時趙雲、鄧芝兵亦敗於箕谷，雲斂眾居守，故不大傷，雲亦坐貶為鎮軍將軍。〔據晉書職官志：鎮軍將軍在四徵、四鎮將軍之上。今趙雲自鎮東將軍貶鎮軍將軍，蓋蜀漢之制，以鎮東為專鎮方面，而以鎮軍為散號，故為貶也。〕亮問鄧芝曰：「街亭軍退，兵將不復相錄，〔錄，收拾也。將，即亮翻；下同。復，扶又翻。〕箕谷軍退，兵將初不相失，何故﹖」芝曰：趙雲身自斷後，〔斷，丁管翻。〕軍資什物，略無所棄，兵將無緣相失。」雲有軍資餘絹，亮使分賜將士，雲曰：「軍事無利，何為有賜，其物請悉入赤岸庫，〔水經註：褒，水西北出行嶺山，東南逕大石門，歷故棧道下谷，俗謂「千梁無柱」也。諸葛亮與兄瑾書曰：「前趙子龍退軍，燒壞赤崖閣道緣谷一百餘裏，其閣梁一頭入山腹，一頭立柱於水中。今水大而急，不得安柱。」又云:「頃大水暴出，赤崖以南，橋閣悉壞。」時趙子龍與鄧伯苗一戌赤崖屯田，一戌赤崖口，但得緣崖與伯苗相聞而已。後亮死於五丈原，魏延先退而焚之，即是道也。赤崖即赤岸，蜀置庫於此，以儲軍資。〕須十月為冬賜。」〔須，待也。〕亮大善之。
或勸亮更發兵者，亮曰：「大軍在祁山、箕谷，皆多於賊，而不破賊，乃為賊所破，此病不在兵少也，在一人耳。〔謂兵之勝敗在將也。少，詩沼翻。〕今欲減兵省將，〔將，即亮翻。〕明罰思過，校變通之道於將來；若不能然者，雖兵多何益！自今已後，諸有忠慮於國者，但勤攻吾之闕，則事可定，賊可死，功可礄足而待矣。」〔蹻，巨嬌翻。〕於是考微勞，甄壯烈，〔甄；稽延翻，察也，別也。〕引咎責躬，布所失於境內，厲兵講武，以為後圖，戎士簡練，民忘其敗矣。〔善敗者不亡，此之謂也。姜維之敗，則不可復振矣。〕
亮之出祁山也，天水參軍姜維詣亮降。〔降，戶江翻。〕亮美維膽智，闢為倉曹掾，〔續漢志：丞相倉曹掾，主倉穀事。〕使典軍事。〔考異曰：孫盛雜語曰：「維詣諸葛亮，與母相失。後得母書，令求當歸。維曰：『良田百頃，不在一畝，但有遠志，不在當歸也。』」按維粗知學術，恐不至此。今不取。〕
曹真討安定等三郡，皆平。真以諸葛亮懲於祁山，後必出從陳倉，乃使將軍郝昭等守陳倉，治其城。〔杜佑曰：漢陳倉故城，在今縣東二十里。治，直之翻。〕
③夏，四月，丁酉，帝還洛陽。
④帝以燕國徐邈為涼州剌史。〔晉志曰：涼州，蓋以其地處西方，常寒涼也。地勢西北邪出在南山之間，南隔西羌，西通西域，統金城、西平、武威、張掖、西郡、酒泉、敦煌、西海等郡。〕邈務農積穀，立學明訓，進善黜惡，與羌、胡從事，不問小過；若犯大罪，先告都【章：毋六行「本都」作「部」；乙十一行本同；孔本同；熊校同。】，帥，使佑應死者，乃斬以徇。〔帥，所類翻。〕由是服其威信，州界肅清。
⑤五月，大旱。
⑥吳王使鄱陽太守周魴密求山中舊族名帥為北方所聞知者，〔所謂山越宗帥也。魴，符方翻。帥，所類翻。〕令譎挑揚州牧曹休。〔魏揚州止得漢之九江、廬江二郡地，而江津要害之地，多為吳所據。譎，古穴翻。挑，徒了翻。〕魴曰：「民帥小醜，不足杖任，事或漏泄，不能致休。乞遣親人齎牋以誘休，言被譴懼誅，欲以邵降北，〔降，戶江翻。〕求兵應接。」吳王許之。時頻有郎官詣魴詰問諸事，〔郎官，尚書郎也。詰，去吉翻。〕魴因詣邵門下，〔鄱陽郡門下。〕下髮謝。〔吳不之詰，周魴之謝，皆所以譎曹休也。〕休聞之，率步騎十萬向皖以應魴；〔皖，戶皮翻；下同。〕帝又使司馬懿向江陵，〔懿督諸軍屯宛，使向江陵。〕賈逵向東關，〔東關，即濡須口，亦謂之柵江口，有東、西關；；東關之南岸，吳築城，西關之北岸，魏置柵。後諸葛恪於東關作大堤以遏巢湖，謂之東堤，即其地也。〕三道俱進。
秋，八月，吳王至皖，以陸遜為大都督，假黃鉞，親執鞭以見之；〔此猶古之王者遣將跪而推轂之意也。〕以朱桓、全琮為左右督，〔琮，徂宗翻。〕各督三萬人以擊休。休知見欺，而恃其眾，欲遂與吳戰。朱桓言於吳王曰：「休本以親戚見任，非智勇名將也。今戰必敗，敗必走，走當由夾石、掛車。〔元豐九域志：舒州桐城縣北有掛車鎖，有掛車嶺，鎮因嶺而得名。〕此兩道皆險阨，若以萬兵柴路，〔柴路，謂以柴塞路也。〕則彼眾可盡，休可生虜。臣請將所部以斷之，〔斷，丁管翻。〕若蒙天威，得以休自效，便可乘勝長驅，進取壽春，割有淮南以規許、洛，〔漢末都許，有許昌宮；魏時都洛。魏略曰：文帝改長安、譙、許昌、鄴、洛陽為五都，立石表，西界宜陽，北山太行，東北界陽平，南循魯陽，東界郯，為中都之地。〕此萬世一時，不可失也！」〔言歷萬世，惟有此一時機會可乘耳。〕權以問陸遜，遜以為不可，乃止。
尚書蔣濟上疏曰：「休深八虜地，與權精兵對，而朱然等在上流，乘休後，臣未見其利也。」前將軍滿寵上疏曰：「曹休雖明果而希用兵，今所從道，背湖旁江，易進難退，〔背，蒲妹翻。旁，步浪翻。易，以豉翻。〕此兵之絓地也。〔絓，古賣翻，罥也。言其地險，師行由之，為所罥掛，進退不可也。孫子地形篇曰：地形有通者，有掛者。我可以往，彼可以來曰通。可以往，難以返曰掛。〕若八無彊口，〔無彊口，在夾石東南。〕宜深為之備！」寵表未報，休與陸遜戰於石亭。〔時吳王在皖口，遣遜等與休戰於石亭，則其地當在今舒州懷寧、桐城二縣之間。〕遜自為中部，今朱桓、全琮為左右翼，三道並進，衝休伏兵，因驅走之，追亡逐北，徑至夾石，斬獲萬餘，牛馬騾驢車乘萬兩，軍資器械洛盡。〔休蓋未嘗整陳交戰而敗也。兩，音亮。乘，繩證翻。〕
初，休表求深入以應周魴，帝命賈逵引兵東與休合。〔按逵傳，逵自豫州進兵，取西陽以向東關，休自壽春向皖。西陽在皖之西，而東關又在皖之東，今與休合，蓋使合兵向東關也。〕逵曰：「賊無東關之備，必並軍於皖，休深入與賊戰，必敗。」乃部署諸將，水陸並進，行二百里，獲吳人，言休戰敗，吳遣兵斷夾石，〔斷，丁管翻；下同。〕諸將不知所出；或欲待後軍，逵曰：「休兵敗於外，路絕於內，進不能戰，退不得還，安危之機，不及終日。賊以軍無後繼，故至此，今疾進，出其不意，此所謂『先人以奪其心』也〔左傳：軍志曰：先人有奪人之心。先，悉薦翻。〕賊見吾兵必走。若待後軍，賊已斷險，兵雖多何益！」乃兼道進軍，多設旗鼓為疑兵。吳人望見逵軍，驚走〔驚走者，斷夾石　　之軍耳。〕休乃得還。逵據夾石，以兵糧給休，休軍乃振。初，逵與休不善，〔逵與休不善。文帝黃初中，欲假逵節，休曰：「逵性剛，易每諸將，不可為督。」遂止。〕及休敗逵以免。
⑦九月，乙酉，立皇子穆為繁陽王。
⑧長平壯侯曹休上書謝罪，帝以宗室不問。〔敗軍者必誅，焉可以宗室而不問邪！〕休凓憤，疽發於背，庚子，卒。帝以滿寵都督揚州以代之。
⑨護烏桓校尉田豫擊鮮卑鬱築妻父軻比能救之，以三萬騎圍豫於馬城。〔馬城縣，漢屬代郡，魏、晉省，蓋城邑殘破，已棄為荒外之地矣。鞬，居言翻。〕上谷太守閻志，柔之弟也，素為鮮卑所信，〔自漢建安時，閻柔已護烏桓，故甚兄弟為二虜所信。〕往解諭之，乃解圍去。
⑩冬，十一月，蘭陵成侯王朗卒。
漢諸葛亮聞曹休敗，魏兵東下，關中虛弱，欲出兵擊魏，羣臣多以為疑。〔因祁山之敗，疑魏不可伐。〕亮上言於漢曰：「先帝深慮以漢、賊不兩立，王業不偏不，故託臣以討賊。以先帝之明，量臣之才，固當知臣伐賊，才弱敵強；然不伐賊，王業亦亡，惟坐而待亡，孰與伐之！是故託臣而弗疑也。臣受命之日，寢不安度，食不甘味，思惟北征，宜先入南，故五月渡瀘，深入不毛。〔瀘，魯都翻。〕臣非不自惜也，顧王業不可偏全於蜀都，故冒危難以奉先帝之遺意也，〔難，乃旦翻；下同。〕而議者以為非計。今賊適疲於西，又務於東，〔疲於西，謂郿縣、祁山之師；務於東，謂江陵東關、石亭之師也。〕兵法乘勞，此進趨之時也。謹陳其事如左：高帝明並日月，謀臣淵深，然涉險被創，〔被，皮義翻。創，初良翻。〕危然後安。今陛下未及高帝，謀臣不如良、平，而欲以長計取勝，坐定天下，此臣之未解一也。〔解，讀曰懈，言未敢懈怠也；後皆同。〕劉繇、王朗各據州郡，論安言計，動引聖人，羣疑滿腹，眾難塞胸，今歲，不戰，明年不徵，使孫策坐大，遂並江東。此臣之未解二也。〔難，乃旦翻。坐大，言坐致強大也。策破劉繇事見六十一卷漢獻帝興平二年。破不朗事見六十二卷建安元年。〕曹操智計殊絕於人，其用兵也，髣髴孫、吳；〔以操之善用兵，亮謂之髣髴孫、吳，孫、吳固未易才也。〕然困於南陽，險於烏巢，危於祁連，偪於黎陽，幾敗伯山，殆死潼關，然後偽定一時耳；〔困於南陽，謂攻穰為張繡所敗也。險於烏巢，謂攻袁紹將淳于瓊時也。偪於黎陽，謂攻袁譚兄弟時也。幾敗伯山，謂與烏桓戰於白狼出時也。殆死潼關謂與馬超戰時也。危於祁連，當考；或日圍袁尚於祁山時也。偽定者，這雖定一時之功，而有心於篡漢，故曰偽。幾居希翻。〕況臣才弱，而欲以不危定之，此臣之未解三也。曹操五攻昌霸不下，四越巢湖不成，任用李服而李服圖之，委夏侯而夏侯敗亡；〔昌霸，昌俙也。操累攻不下，後命于禁擊斬之。四越巢湖不成，謂攻孫權也。李服，蓋王服也，與董承謀殺操被誅。夏侯，謂夏侯淵守漢中為先主所敗也。〕先帝每稱操為能，猶有此失，況臣駑下，何能必勝！此臣之未解四也。〔駑下者，自謙以馬為喻，若駑駘下乘也。〕自臣到漢中，中間期年耳，然喪趙雲、陽羣、馬玉、閻芝、丁立、白壽、制郃、鄧銅等及曲長、屯將七十餘人，〔喪，息浪翻。郃，古合翻，又曷閤翻。曲長，一曲之長也。軍行有部，部下有曲，曲各有長。長，丁丈翻。屯將，將屯者也。將，即亮翻。〕突將、無前、〔將即亮翻。〕賨叟、青羌、散騎、武騎一千餘人，〔蜀兵謂之叟，賨叟，巴賨之兵也。青羌，亦羌之一種。散騎、武騎，當時騎兵分部之名。賨，藏宗翻。騎，奇寄翻。〕皆數十年之內，糾合四方之精銳，非一州之所有；若復數年，則損三分之二，〔復，扶又翻。〕當何以圖敵！此臣之未解五也。〔言不戰而將士耗損已如此也。〕今民窮兵疲，而事不可息，事不可息，則住與行，勞費正等而不及虛圖之，〔亮意欲及魏與吳連兵未解，乘虛而圖之也﹖〕欲以一州之地與賊支久，此臣之未解六也。〔支，持也；支久，猶言持久也。〕夫難平者事也，昔先帝敗軍於楚，當此時，曹操拊手，謂天下已定，然後先帝東連吳、越，〔事見六十五卷漢獻帝建安十三年。拊手，乘快之意發見於外者也。〕西取巴、蜀，〔事見六十七卷建安十九年。〕舉兵北征，夏侯授，首〔事見六八卷建安二十四年。〕此操之失計而漢事將成也。然後吳更違盟，關羽毀敗，〔事見六十八卷建二十四年。此兩然後之然，轉語之辭，與他文然後之義不同。〕秭歸蹉跌，曹丕稱帝。〔事見六十九卷黃初元年、三年。〕凡事如如是，難可逆見。臣鞠躬盡力，死而後已，至於成敗利鈍，非臣之明所能逆覩也。」〔自祁山之敗，亮益知魏人情偽，故其所言如此。〕
十二月，亮引兵出散關，圍陳倉，陳倉已有備，亮不能克。〔曹真使郝昭先守，故亮不能克。此下申言昭守亮攻，客主相持之事，通鑑書法類如此。〕亮使郝昭鄉人靳詳於城外遙說昭，〔靳，居焮翻。說，輸芮翻；下同。〕昭於樓上應之曰：「魏家科法，卿所練也〔科，條也。練，習也。〕我之為人，卿所知也。我受國恩多而門戶重，卿無可言者，但有必死耳。卿還謝諸葛，便可攻也。」詳以昭語告亮，亮又使詳重說昭，〔重，直用翻。〕言「人兵不敵，空【章：甲十六行本「空」上有「無為」二字；乙十一行本同；孔本同；張校同。】自破滅。」昭謂詳曰：「前言已定矣，我識卿耳，箭不識也。」詳乃去。亮自以有眾數萬，而昭兵纔千餘人，又度東救未能便到，〔魏兵救陳倉者自東來，故曰東救。度，徒洛翻。〕乃進兵攻昭，起雲梯衝車以臨城，昭於是以火箭逆射其梯，〔射，而亦翻；下同。〕梯然，梯上人皆燒死；昭又以繩連石磨至其衝車，〔磨，莫臥翻，石磑也。〕衝車折。〔折，而設翻。〕亮乃更為井闌百尺以射城中，〔以木交構若井闌狀。〕以土丸填壍，〔壍，七豔翻。〕欲直攀城，昭又於內築重牆。〔重，直用翻。〕亮又為地突，〔地突，地道也。〕欲踊出於城，昭又於城內穿地橫截之。晝夜相攻拒二十餘日。
曹真遣將軍費耀等救之。帝召張郃於方城，〔時郃將兵伐吳，屯於方城。續漢志曰：葉縣南有長山曰方城，屈完所謂」楚國方城以為城」者，即此也。〕使擊亮。帝自幸河南城，置酒送郃，〔河南城在洛陽城西。〕問郃曰：「遲將軍到，〔遲，直利翻，待也。〕亮得無已得陳倉乎！」郃知亮深入無穀，屈指計曰：「比臣到，亮已走矣。」〔比，必寐翻。〕郃晨夜進道未至，亮糧盡，引去；將軍王雙追之，亮擊斬雙。詔賜昭爵關內侯。〔攻者不足，守者有餘。尚論其才，則全城卻敵者，其才非優於攻者也，客主之勢異耳。故曰用兵之術，攻城最下。〕
初，公孫康卒，子晃、淵等皆幼，官屬立其弟恭。恭劣弱，不能治國，淵既長，〔治，直之翻。長，知兩翻。〕脅奪恭位，上書言狀。侍中劉曄曰：「公孫氏漢時所用，〔公孫度守遼東，見五十九卷獻帝初平元年。〕遂世官相承，〔古者世爵不世官；爵，謂公侯伯子男，官謂卿大夫也。今謂之世官者，以公孫氏所據之地，漢遼東寸守之職守耳，子孫相襲，是世官也。〕水則由海，陸則阻山，外連胡夷，絕遠難制，而世權日久；今若不誅，後必生患。若懷貳阻兵，然後致誅，於事為難；不如因其新立，有黨有仇，〔有黨故能奪恭位，與之為仇者，則恭之黨也。〕先其不意，以兵臨之，〔先，悉薦翻。〕開設賞募，可不勞師而定也。」帝不從，拜淵楊烈將軍、遼東太守。〔為公孫淵叛魏張。〕
吳王以揚州牧呂範為大司馬，印綬未下而卒。〔下遐稼翻。〕初，孫策使範典財計，時吳王年少，〔少，詩照翻。〕私從有求，範必關白，不敢專許，當時以此見望。〔望，責望也，怨望也。〕吳王守陽羨長，〔陽羨縣，前漢屬會稽郡，後漢屬吳郡。賢曰：故城在今常州義興縣南。長，知兩翻。〕有所私用，策或料覆，〔料，音聊。覆，審救也。〕功曹周谷輒為傅著簿書，〔為，於偽翻。傅，讀曰附。著直略翻。〕使無譴問，王臨時悅之。及後統事，以範忠誠，厚見信任，以谷能欺更簿書，不用也。〔周世宗之待周美，我朝太祖之重寶儀，事亦類此。更，工衡翻。〕
三年（己酉、二二九）
①春，漢諸葛亮遣其將陳戒攻武都、陰平二郡，〔陰平道，前漢屬廣漢，邵後漢屬廣漢屬國都尉，魏分置陰平郡，唐為文州。〕雍州刺史郭淮引兵救之。〔禹貢：黑水西河為雍州。以其四山之地，故以雍名焉；亦謂西北之位，陽所不及，陰陽雍閼。周都豐、鎬，雍州為王畿；平王東遷，雍州為秦地。漢武置十二州，以雍州之西偏為涼州，其餘並屬司隸。光武都洛，關中復置雍州，尋罷，復以司隸統三輔。獻帝興平元年，河西為河寇所隔，置雍州以統河西諸郡。至魏，以河西置涼州，以隴右為雍州。及晉，以隴右置秦州，而雍州統京兆、馮翊、扶風、安定、北地、新平、武都、陰平。雍，於用翻。〕亮自出至建威，〔水經註：漢水西南逕祁山軍南，西流與建安川水合。建安水導源建威西北山，東逕建威城南，又東逕西縣、歷城南。祝穆曰：天下之大川，以漢名者二，班固謂之東漢、西漢，而黎州之漢水源於飛越嶺者不與焉。固之所謂東漢，則禹貢之漾漢，其源出於今與元之西縣幡冢山，逕洋、金房、均、襄、郢復至漢陽入江者是也。西漢漢則蘇代所謂「漢中之甲，輕舟出於巴，乘夏水下漢四日而至五渚」者，其源出於西和州徼外，徑階沔川與嘉陵水會，俗謂之西漢；又逕大安軍、利、劍、闐、果、合與涪水會，至渝州入江。〕淮退，亮遂拔二郡以歸；漢主復策拜亮為丞相。
②夏，四月，丙申，吳王即皇帝位，大赦，改元黃龍。〔時夏口、武昌廿共言黃龍見，權遂以改元。〕百官畢會，吳主歸功周瑜。綏遠將軍張昭，舉笏欲褒贊功德，未及言，〔沈約志：魏置將軍四十號，綏遠第十四。〕吳主曰：「如張公之計，今已乞食矣。」歸功周瑜，以能拒曹公而成三分之業也。乞食，謂張昭欲迎曹公也。事見六十五卷漢獻帝建安十三年。〕昭大凓，伏地流汗。吳主追尊父堅為武烈皇帝，兄策為長沙桓王，立子登為皇太子，封長沙桓王子紹為吳侯。
以諸葛恪為太子左輔，張休為右弼，顧譚為輔正，陳表為翼正都尉，〔輔正及翼正都尉皆吳自創置之。〕而謝景、範慎、羊醸等皆為賓客，〔醸，古道字。〕於是東宮號為多士。太子使侍中胡綜作賓友目〔目者，因其人之才品為之品題也。〕曰：「英才卓越，超踰倫匹，則諸葛恪；精識時機，達幽究微，則顧譚；凝辯宏達，言能釋結，則謝景；〔堅定也。宏，闊遠也。達，明通也。好辯者每不能堅定其所守，故以能凝辯而證據宏遠。明通者可以釋難疑之糾結也。〕究學甄微，遊夏同科，則範慎。」〔究，窮竟也。甄，察別也。夏，戶雅翻。〕羊醸私駮綜曰：「元遜才而疏，子嘿精而狠，叔發辯而浮，孝敬深而涖。」〔諸葛恪，字完遜；顧譚，字子嘿；謝景，字叔發；範慎，字孝敬。狠，戶墾翻。涖，與狹同。〕醸卒以此言為恪等所惡，〔卒子恤翻。惡烏路翻。〕其後四人皆敗，如醸所言
吳主使以並尊二帝之議往告於漢。漢人以為交之無益而名體弗順，宜顯明正義，絕其盟好。〔天無二日，土無二王，古今之正義也。好，呼到翻。〕丞相亮曰：「權有僭逆之心久矣，國家所以略其釁情者，求掎角之援也。〔釁，隙也。情，欲也。左傳：戎子駒支對範宣子曰：「殽之師，晉禦其上，戎亢其下，秦師不復，我諸戎車然，譬如捕鹿，晉人角之，諸戎掎之，與晉踣之」。杜預註曰：掎其足也。〕今若加顯絕，讎我必深、當更移兵東戌，與之角力，須並其土，乃議中原。彼賢才尚多，將相輯穆，未可一朝定也。頓餘相守，坐而須老，〔須待也。〕使北賊得計，非算之上者。〔賊，謂魏也。〕昔字文卑辭匈奴，先帝優與吳盟，〔事並見前。優，饒也，今人猶謂寬假為優饒。〕皆應權通變，深思遠益，非若匹夫之忿者也。〔言所計者大也。〕今議者鹹以權利在鼎足，石能併力，且志望已滿，無上岸之情，〔謂孫權之志在保江，不能上岸而北向也。上，時掌翻。〕推此，皆似是而非也。何者﹖其智力不侔，故限江自保；權之不能越江，猶魏賊之不能渡漢，〔言魏不能渡漢而圖江陵也，此漢，班志所謂東漢水也。〕非力有餘，而利不取也。若大軍致討，彼高當分裂其地以為後規，下當略民廣境，示武於內，非端坐者也。〔言蜀若破魏，吳亦將分功。〕若就其不動而睦於我，我之北伐，無東顧憂，河南之眾不得盡西，此之為利，亦已深矣。〔言蜀與吳和，則雖傾國北伐，不須東顧以備吳，而魏河南之眾，欲留備吳，不得盡西以抗蜀兵也。〕權僭逆之罪，未宜明也。」乃遣衛尉陳震使於吳，賀稱尊號。吳主與漢人盟，約中分天下，以豫、青、徐、幽屬吳，兗、冀、並、涼屬漢，其司州之土，以函谷關為界。〔漢武帝置司隸校尉，所部三輔、三河諸郡，其界西得雍州之京兆、扶風、馮翊三郡，北得冀州之河東、河內二郡，東得豫州之河南、弘農二郡，位望隆乎牧伯，銀印青綬，在十二部刺史之上。後漢省朔方刺史以隸幷州，合司隸於十三部之數。魏以司隸所部河東、河南、河內、引農並冀州之平陽，合五郡置司州，以三輔還屬雍州。此言司州以函谷關為界，以漢司隸所部分之也。〕
張昭以老病上還官位及所統領，〔上，時掌翻。〕更拜輔吳將軍，〔更，工衡翻。〕班亞三司，改封婁侯，〔婁，古縣也，前漢屬會稽郡，東漢分屬吳郡，今蘇州崑山縣地。吳以封昭，非真國於婁而君國子民也。〕食邑萬戶。昭每朝見，〔見賢遍翻；下同。〕辭氣壯厲，義形於色，曾已直言逆旨，〔「已」，當作「以」，古已、以字 通。〕中不進見後漢使來，〔使疏吏翻；不同。〕稱漢德美，而羣臣莫能屈，吳主歎曰：「使張公在坐，〔坐，徂臥翻。〕彼不折則廢，安復自誇乎！」〔折，屈 也。李奇曰：廢，失氣也。晉灼曰：廢，不收也。復，扶又翻；下同。〕明日，遣中使勞問，〔勞，力到翻。〕因請見昭，昭避席謝，吳主跪止之。昭坐定，仰曰：「昔太后、桓王不以老臣屬陛下，而以陛下屬老臣，〔太后，謂權母吳氏也。屬，之慾翻。〕是以思盡臣節以報厚恩，而意慮淺短，違逆，盛旨。然臣愚心所以事國，志在忠益畢命而已；若乃變心易慮以偷榮取容，此臣所不能也！」吳主辭謝焉。
③元城哀王禮卒。
④六月，癸卯，繁陽王穆卒。
⑤戊申，追尊高祖大長秋曰高皇帝，〔大長秋，漢宦者曹騰也。〕夫人吳氏曰高皇后。
⑥秋，七月詔曰：「禮，王后無嗣，擇建支子以繼大宗，〔嫡子之出相承為宗子，庶子之出為支子。支，岐出也。〕則當纂正統而奉公義，何得復顧私親哉！漢宣繼昭帝後，加悼考以皇號；〔事見二十五卷元康元年。〕哀帝以外藩援立，而董宏等稱引亡秦，惑誤時朝，〔朝，直遙翻。〕既尊恭皇，立廟京都，又寵藩妾，使比長信，敘昭穆於前殿，〔昭，讀曰続，如遙翻。〕並四位於東宮，僭差無度，人神弗祐，而非罪師丹忠正之諫，用致丁、傳焚如之禍。〔序昭穆於前殿，謂定陶恭皇與元帝序昭穆也。東宮，謂太后宮。四位，謂丁、傳、趙後與元后並稱太后，事具見三十四卷、三十五卷。〕自是之後，相踵行之〔。謂漢安帝尊父清河孝王為孝德皇，桓帝尊祖河間孝王為孝穆皇，公蠡吾志為孝崇皇，靈帝尊祖河間王淑為孝元皇，父解瀆亭侯萇為孝竺皇，其妃皆尊為後也。〕昔魯文逆祀，罪由夏父；宋國非度，譏在華元。〔春秋：文公二年，大事於太廟，躋僖公；逆祀也。於是夏公弗忌為宗伯，且明見曰：「吾見新鬼大，舊鬼小，先大後小，順也。躋聖賢，明也。」君子以為失禮。禮無不順。祀，國之大事也，而逆之，可謂禮乎！成公二年，宋文公卒，始厚葬，用蜃炭，益車馬，始用殉，重器備。君子謂華元於是乎不臣。華，戶化翻。〕其令公卿有司，深以前世行事為戒，後嗣萬一有由諸侯入奉大統，則當明為人後之義；敢為佞邪導諛時君，妄建非正之號，以幹正統，謂考為皇，稱妣為後，則股肱大臣，誅之無赦。其書之金策，藏之宗廟，著於令典！」〔帝無子，知必以支孽為後，故豫下此詔，以約飭為人子為人臣者。〕
⑦九月，吳主遷都建業，皆因故府，不復增改，〔復扶又翻。〕留太子登及尚書九官於武昌，〔九官，九卿也。〕使上大將軍陸遜輔太子，並掌荊州及豫章三郡事，董督軍國。〔吳於大將軍之上復置上大將軍。三郡，豫章、鄱陽、廬陵也。三郡本屬揚州，而地接荊州，又有山越，易相扇動，故使遜兼掌之。〕
南陽劉廙嘗著先刑後禮論，〔廙，羊職翻，又羊至翻。〕同郡謝景稱之於遜遜呵之曰：「禮之長於刑久矣；〔長，知兩翻。〕廙以細辯而詭先聖之教，〔詭，異也，戾也。〕君今侍東宮，宜遵仁義以彰德音，若彼之談，不須講也！」
太子與西陵都督步騭書，〔吳保江南，凡道要之地皆置督，獨西陵置都督，以國之西門統攝要重也。杜佑曰：西陵，今夷陵郡。騭，之日翻。〕求見吞誨，騭於是於時事業在荊州界者及諸僚吏行能以報之， 〔行，下孟翻。〕因上疏獎勸曰：「臣聞人君不親小事，使百官有司各任其職，故舜命九賢，則無所用心，不下廟堂而天下治也。〔舜命九官：禹作司空，宅百揆， 契作司徒，棄后稷，皋陶作士，益作朕虞，垂共工，夷作秩宗，龍作納言，夔典樂。治，直吏翻。〕故賢人所在，折衝萬裏，〔晏子春秋曰：晉平公欲攻齊，使範昭 觀焉，景公觴之。範昭曰：「願請君之棄爵。」景公曰：「諾。」已飲，晏子命徹尊更之。範昭歸，以報晉平公曰：「齊未可伐也，吾欲恥其君而晏子知之。」仲尼聞之曰：「起於尊俎之間，而折衝千里之外。」漢何武上封事曰：「虞有宮之奇，晉獻不寐；衛青在位，淮南寢謀。故賢人立朝，折衝厭難，勝於無形。」〕信國家之利器，崇替之所由也。願明太子重以經意，則天下辛甚！」
張紘還吳迎家，道病卒。臨因，授子【章：毋十六行本「子」下有「靖」字；乙十一行本同；孔本同；張校同；退齋校同。】留牋〔留牋，今遺表也。〕曰：「自古有國有家者，鹹欲脩德政以比隆盛世，至於其治，多不馨香，〔書君陳曰：至治馨香，感於神明。治，直吏翻；下同。〕非無忠臣賢佐也。由主不勝其情，弗能用耳。夫情憚難而趨易，好同而惡異，〔易，豉翻。好，呼到翻。惡，烏路翻。〕與治道相反。傳曰：『從善如登，從惡如崩』，言善之難也。人君承奕世之基，據自然之勢，操八柄之威，〔周禮，天官：太宰以八柄詔王馭羣臣：一曰爵以馭其貴，二曰祿以馭其富，三曰予以馭其幸，四曰置以馭其行，五曰生以馭其福，六曰奪以馭其貧，七日曰廢以馭其罪，八曰誅以馭其過。操，千高翻。〕甘易同之歡，〔易，以豉翻。〕無假取於人，而忠臣挾難進之術，吐逆耳之言，其不合也。不亦宜乎！離則有釁，〔言納忠而不合於上，則上下之情離，釁隙由此而生也。〕巧辯緣間，〔間，古莧翻。〕眩於小忠，戀於因愛，賢愚雜錯，黜陟失序，其所由來，情亂之也。故明君寤之，求賢如飢渴，受諫而不厭，抑情損欲，以義割恩，則上無偏謬之授，下無希冀之望矣！」吳主省書，為之流涕。〔省，悉景翻。為，於偽翻。〕
⑧冬，十月，改平望觀曰聽訟觀。〔水經註：平望觀在華林園東南，天淵池水逕觀南。觀，古玩翻。〕帝常言：「獄者，天下之性命也。」每斷大獄，常詣觀聽之。〔斷，丁亂翻。〕初，魏文侯師李悝著法經六篇，悝，苦回翻。漢藝文志：法家者流，李子三十二篇。註雲：李悝相魏，富國強兵。今言法經六篇，蓋其書有經有解，若韓非子也。〕商君受之以相秦。蕭何定漢律，益為九篇，後稍增至六十篇。又有今三百餘篇，決事比九百六卷，〔師古曰：比，以例相比況也。程大昌曰：古書皆卷，至唐始為葉子，今書冊也。〕世有增損，錯糅無常，糅，女救翻，雜也。〕後人各為章句，馬、鄴諸十儒十有餘家，〔馬、鄴，馬融、鄭玄也。〕以至於魏，所當用者合二萬六千二百七　二條，七百七十三萬餘言，覽者益難。帝仍詔但用鄭氏章句。尚書衛覬奏曰：〔覬，音冀。〕「刑法者，國家之所貴重而私議之所輕賤；獄吏者，百姓之所縣命〔縣，讀曰懸。〕而選用者之所卑下。王政之敝，未必不由此也；請置律博士。」帝從之。〔晉職官志：律博士，屬廷尉。〕又詔司空陳羣、散騎常侍劉邵等刪約漢法，制新律十八篇，州郡令四十五篇，尚書官今、軍中今合百八十餘篇，〔州郡今，用之刺史、太守；尚書今，用之於國；軍中今，用之於軍。〕於正律九篇為增，於旁章科令為省矣。
⑨十一月，洛陽廟成，〔元年，初營宗廟，至是而成。〕迎高、太武、文四神主於鄴。〔高帝，漢大長秋曹騰；太帝，漢太尉曹嵩。裴松之曰：魏初唯立親廟，四祀四室而已，至景初元年，始定七廟之制。〕
⑩十二月，雍丘王植徙封東阿。
漢丞相亮徙府營於南山下原上，築漢城於沔陽，築樂城於成固。〔沔陽、成固二縣，皆屬漢中郡。水經註：沔水逕白馬戌城南，城即陽平關也。又東逕武侯壘南，諸 葛武侯所居也。又東逕沔陽故城南，城南對定軍山。又東過南鄴縣，又東過成固縣南。如此，則漢城在南鄭西，樂城在南鄭東也。又南鄭縣東南百八十里有梁州山， 與孤雲兩角山相接，大山四圍，其中三十里許，甚平。或雲：古梁州治也。杜佑曰：樂城在梁州西縣西南。杜佑曰：洋州興道縣，漢城固縣地，蜀之興勢。宋白曰：興勢，山名，在興道縣西北二十里洋州管下。西鄉縣，本成固縣地。〕
四年（庚戌、二三○）
① 春，吳主使將軍衛溫、諸葛直將甲士萬人，浮海求夷洲、亶洲，〔後漢書東夷傳曰：會稽海外有夷洲及亶洲，傳言秦始皇使徐福將童男女數千人入海，求蓬萊神仙不 得，福懼誅，不敢還，遂止此洲，世世相承，有數萬家，人民時至會稽市。會稽東冶縣人有入海行，遭風流移至亶洲者，所在絕遠，不可往來。沈瑩臨海水土志曰： 夷洲在臨海東，去郡二千里。土地無霜雪，卓木不，死四面是山谿，地有銅鐵，唯用鹿骼為矛以戰鬭摩厲青石以作弓矢，取生魚肉雜貯大瓦器中，以鹽鹵之，歷月餘日，仍啖食之，以為上餚也。今人相傳，倭人即徐福止王之地，其國中至今廟祀徐福。〕欲俘甚民以益眾，陸遜、全虹琮諫，以為：「桓王創基，兵不一旅。今江東見眾，〔見，賢遍翻。〕自足圖事，不當遠涉不毛，萬裏襲人，風波難測。又民易水土，必致疾疫，欲益更損，欲利反害。且其民猶禽獸，得之不足濟事，無之不足虧眾。」吳主不聽。
②尚書琅邪諸葛誕、中書郎南陽鄧颺等〔中書郎，即通事郎。晉志曰：魏黃初初，中書既置監、令，又置通事郎，次黃門郎。黃門郎已署事過，通事乃署名，已署，奏以入，為帝省讀，書可。及晉，改曰中書侍郎。颺，餘章翻，又餘亮翻。〕相與結為黨友，更相題表，〔更，工衡翻。〕以散騎常侍夏侯玄等四人為四聰，誕輩八人為八達。玄，尚之子也。中書監劉於子熙，中書令孫資子密，吏部書衛臻子烈三人鹹不及比，以其父居勢位，容之為三豫。〔晉職官志曰：漢武帝遊宴後庭，始使宦者典事尚書，謂之中書謁者，置令、僕射。成帝改中書謁者令，罷僕射。漢東京省中謁者令，而有中官謁者今，非其職也。魏武帝為魏王，置祕書令，典尚書奏事；六帝黃初初，改為中書，置監、令，以祕書於丞制放為中書監，右丞孫資為中書令，監、令自此始。魏又改漢選部尚書曰吏部尚書。比，等比也，音毗寐翻。三豫者，容三人得豫於題品之中也。〕
行司徒事董昭〔資望輕未可為公者為行事。〕上疏曰：「凡有天下者，莫不貴尚敦樸忠信之士，深疾虛偽不真之者，以其毀教亂治，敗俗傷化也。〔治，直吏翻。敗補邁翻。〕近魏諷伏誅建安之末，曹偉斬戮黃初之始。〔魏諷事見六十八卷建安二十四年。曹偉事見六十九卷黃初二年。〕伏惟前後聖詔，深疾浮偽，欲以破散邪黨，常用切齒；而執法之吏，皆畏其權勢，莫能糾擿，〔擿，他狄翻。〕毀壞風俗，〔壞，音怪。〕侵欲滋甚。竊見當今年少不復以學問為本，〔少，詩照翻。〕專更以交遊為業；國士不以孝悌清脩為首，乃以趨勢遊利為先。〔趨，七喻翻。〕合黨連羣，互相褒歎，以毀訾為罰戮，〔訾，將此翻。〕用黨譽為爵賞，附己者則歎之盈言。歎者，嗟歎而稱其美也。盈，溢也。歎美之過溢於言辭，則為溢美之言。不附者則為作瑕釁。〔玉之病曰瑕，器之隙曰釁。〕至乃相謂：『今世何憂不度邪，但求人道不勤，羅之不博耳；〔言廣布黨友，則互為羽翼，身未而無患，可以度世也。〕人何患其不己知，但當和之以藥而柔調耳。』〔謂毀譽所加，彼誠好譽而惡毀，則其心柔服調順，於我無忤，如和之以藥也。〕又聞或有使奴客名作在職家人，冒之出入，往來禁奧，交通書疏，有所探問。〔謂如職在尚書，出入禁省，則有令，史，有主書，有蒼頭、廬兒為之給使。今使奴客冒其名，以出入往來為姦。〕凡此諸事，皆法之所不取，刑之所不赦，雖諷、偉之罪，無以加也！」帝善其言。二月，壬午，詔曰：「世之質文，隨教而變。〔謂殷尚質，周尚文，名隨教而變也。〕兵亂以來，經學廢絕，後生進趣，不由典謨。〔二典、三謨也。〕豈訓導未洽，將進用者不以德顯﹖其郎吏學通一經，才任牧民，博士課試，擢其高第者，亟用；其浮華不務道本者，罷退之！」郎吏，謂尚書郎也。〕於是免誕、颺等官。
③夏，四月，定陵成侯鍾繇卒。
④六，戊子，太皇太后卞氏殂。秋七月，葬武宣皇后。
⑤大司馬曹真以「漢人數入寇，〔數所角翻。〕請由斜谷伐之；〔斜，餘遮翻。谷，音浴。〕諸將數道並進，可以大克。」帝從之，詔大將軍司馬懿泝漢水由西城入，與真會漢中，諸將或由子午谷、或由武威入。〔「武威」恐當作「武都」，否則「建威」也。〕司空陳羣諫曰：「太祖昔到陽平攻張魯，〔事見六十七卷漢獻帝建安二十年。〕多收豆麥以益軍糧，魯未下而食猶乏。今既無所因，且斜谷阻險，難以進退，轉運必見鈔截，〔鈔，楚交翻。〕多留兵守要，則損戰士，不可不熟慮也！」帝從羣議。真復表從子午道；〔復，扶又翻。〕羣又陳其不便，並言軍事用度之計。詔以羣議下真，真據之遂行。〔詔以議下真，將與之商度可否也。真銳於出師，遂以詔為據而行。下，遐稼翻。〕
⑥八月，辛巳，帝行東巡；乙未，如許昌。
⑦漢丞相亮聞魏兵至，次於成固赤坂以待之。〔赤坂在今洋州東二十里龍亭山，坂色正赤。魏兵泝漢水及從子午道入者，皆會於成固，故於此待之。〕召李嚴使將二萬人赴漢中，表嚴子豐為江州都督，督軍典嚴後事。〔李嚴本都督江州，今赴漢中，令其子為督軍以典後事。〕
會天大雨三十餘日，棧道斷絕，太尉華歆上疏曰：〔華，戶化翻。上，時掌翻。〕「陛下以聖德當成、康之隆，願先留心於治道，〔治，直吏翻。〕以征伐為後事。為國者以民為基，民以衣食為本。使中國無飢寒之患，百姓無離上　之心，則二賊之釁可坐而待也！」〔魏以吳、蜀為二賊。帝報曰：「賊憑恃山川，二祖勞於前世，猶不克平，二祖謂太祖武皇帝、世祖文皇帝也。〕朕豈敢自多，謂必滅之哉！諸將以為不一探取，〔探，他含翻。〕無由自敝，是以觀兵以闚其釁。若天時未至，周武還師，乃前事之鑒，朕敬不忘所戒。」
少府楊簞上疏曰：「昔武王白魚入舟，君臣變色，〔史記：周文王崩，武王奉文王木主東觀兵於孟津。武王渡河，中流，白魚躍入王舟。是時諸侯不期而會者八 百，皆曰：「紂可伐矣。」武王曰：「汝未知天命，未可也。」乃還師。〕動得吉瑞，猶尚憂懼，況有災異而不戰竦者哉！今吳、蜀未平，而天屢降變，諸軍始進， 便有天雨之患，稽閡山險，〔閡，與礙同。〕已積日矣。轉運之勞，擔負之苦，所費已多，若有不繼，必違本圖。傳曰：『見可而進，知難而退，〔左傳：隨武子之言。〕軍之善政也。』徒使六軍困於山谷之間，進無所略，退又不得，非王兵之道也。」〔王兵，王者之兵也。〕
散騎常侍王肅上疏曰：「前志有之：『千里饋糧，士有飢色，樵蘇後爨，師不宿飽，』〔前書李左車說陳餘之言，蓋前乎左車，已有是言矣。〕此謂平塗之行軍者也；又況於深入阻險，鑿路而前，則其為勞必相百也。今又加之以霖雨，山坂峻滑，眾迫而不展，糧遠而難繼，實行軍者之大忌也。聞曹真發已踰月而行裁半谷，謂子午谷之路，行纔及半也。治道功夫，戰士悉作。〔治，宜之翻。〕是賊偏得以逸待勞，乃兵家之所憚也。言之前代，則武不伐紂，出關而復還；〔復，扶又翻。〕論之近事，則武、文徵權，臨江而不濟；〔事見漢獻帝紀及魏六帝紀。〕豈非所謂順天知時，通於權變者哉！兆民知上聖以水雨艱劇之故，休而息之，後日有釁，乘而用之，則所謂悅以犯難，民忘其死者矣。」〔易兌卦彖辭。難，乃旦翻。〕由，朗之子也。〔王朗為公於黃初之初。〕
九月詔曹真等班師。〔班，還也。〕
⑧冬，十月，乙卯，帝還洛陽。時左僕射徐宣總統留事，〔漢成帝罷中書宦者，置尚書五人，一人為僕射四人分為四曹，一曰：常侍曹，二曰二千石曹，三曰民曹，四曰主各曹；後又置三公曹，是為五曹。光武改常侍曹為吏部曹，又置中都官曹，合為六曹，共令僕二人，謂之八坐。後改吏部為選部，魏又改選部為吏部，又有左民、客曹、五兵、度支，凡五曹尚書、左右二僕射、一令為八坐。〕帝還，主者奏呈文書。〔尚書諸曹，各有主者。還，從宣翻，又如字；下同。〕帝曰：「吾省與僕射省何異！」省，悉景翻。竟不視。
⑨十二月，【章：甲十六行本「月」下有「辛未」二字；乙十一行本同；孔本同；張校張校同。】改葬文昭皇后於朝陽陵。〔帝以舊陵庳下改葬，朝陽陵亦在鄴。〕
⑩吳主易聲欲至合肥，徵東將軍漢龍表召兗、豫諸軍皆集，吳尋退還，詔罷其兵。寵以為：」今賊大舉而還，非本意也；此必欲偽退以罷吾兵，而倒還乘虛，掩不備也。」表不罷兵。〔上表言敵情，請不罷兵也。〕後十餘日，吳果更到合冒城，不克而還。
漢丞相亮以蔣琬為長史。亮數外出，〔數，所角翻。〕琬常足食足兵，以相供給。亮每言：「公琰託志忠雅，〔蔣琬，字公琰。〕當與吾共贊王業者也。」
青州人隱蕃〔姓譜：隱，以諡為氏。〕逃奔入吳，上書於吳主曰：「臣聞紂為無道，微子先出；〔商紂無道，微子抱祭器而奔周。〕高祖寬明，陳平先入。〔事見九卷漢高帝二年。〕臣至止有日，而主者同之降人，命有道，賴蒙天靈，得自全致。〔言蒙天之靈，得自全而致身於吳也。〕臣至止有日，而主者同之降人，未見精別，〔止主者，謂主客之官。 降，戶江翻。別，彼列翻。〕使臣微言妙旨，不得上達，於邑三歎，〔於邑，短氣貌，讀如本字。或曰：於，音烏﹖邑，烏合翻。〕曷惟其已！〔用詩人語。〕謹詣 闕拜章，乞蒙引見。」〔見，賢偏翻。吳主即召入，蕃進謝，答問及陳時務，甚有辭觀。〔言其敏於言辭，美於儀觀也。觀，古玩翻。〕侍中右領軍胡綜侍坐，〔吳 置中領軍及左右領軍。坐，徂臥翻。〕吳主問何如﹖綜對曰：「蕃上書大語有似東方朔，巧捷詭辯有似禰衡，〔禰，乃禮翻。〕而才皆不及。」吳主又問：「可堪何 官﹖」綜對曰：「未可以治民，〔治，直之翻。〕且試都輦小職。」〔國郡在輦轂下，故曰都輦。〕吳主以蕃盛語刑獄，用為廷尉監。〔自漢以來，廷尉有正，有監，有平。〕左將軍朱據、廷尉郝普數稱蕃有王佐之才，〔數，所角翻。〕普尤與之親善，常怨歎其屈。於於是蕃門車馬雲集，賓客盈堂，自衛將軍全琮等皆傾心接待；惟羊醸及宣詔郎豫章楊迪〔吳置宣詔郎，掌宣傳詔命。〕拒絕不與通。潘濬子翥，亦與蕃周旋，翥，章庶翻。杜預曰：周旋，相追逐也。〕饋餉之。濬聞，大怒、疏責翥曰：「吾受國厚恩，志報以命，〔言志在致命以報國恩。〕爾輩在都，當念恭順親賢慕善。何故與降虜交，以糧餉之！〔降，戶江翻。〕在遠聞此，心震面熱，惆悵累旬。〔惆，醜鳩翻。〕疏到，急就往使受杖一百，促責所餉！」〔濬欲布其子之罪於國中以絕後禍也。使，疏吏翻。〕當時人鹹怪之。頃之，蕃謀作亂於吳，事覺，亡走，捕得，伏誅。吳主切責郝普，普惶懼，自殺。朱據禁止，〔禁止者，雖未下之獄，使人守之，禁其不得出入，止不得與親黨交通也。鄭樵通志曰：禁止謂禁入殿省也。符所屬行之。盤洲洪氏曰：魏、晉以來，三臺奏劾，則符光祿勳加禁止；解禁止亦如之。禁止者，身不得入殿省，光祿勳主殿門故也。〕歷時乃解。
武陵五谿蠻夷叛吳，吳主以南土清定，召交州刺史呂岱還屯長沙漚口。〔呂岱討交州，見上卷文帝黃初七年。〕
