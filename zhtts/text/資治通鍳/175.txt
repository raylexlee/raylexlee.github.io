△卷第一百七十四
陳紀八〔上章困敦（庚子），一年。〕
高宗宣皇帝下之上
太建十二年（庚子、五八○）
1春，正月，癸巳，周天元祠太廟。〔史言周天元既以朝政授其子而猶主祭祀。〕
2戊戌，以左衛將軍任忠為南豫州刺史，〔此時南豫州治宣城。任，音壬。〕督緣江軍防事。
3乙卯，周稅入市者人一錢。
4二月，寧巳，周天元幸露門學，釋奠。〔周露門學，在門左右塾。古者仲春、仲秋，皆以上丁釋奠於先聖、先師。鄭玄曰：釋奠者，設薦饌酌奠而已。〕
5戊午，突厥入貢於周，且迎千金公主。〔周許以千金公主妻突厥，事始上捲上年。厥，九勿翻。〕
6乙丑，周天元改制為天制，敕為天敕。〔制者，大賞罰、大除授、赦宥、慮囚、慰勞用之；敕者，廢置州縣、增減官吏、除免官爵、授六品以上官、發兵、施行百官奏請、戒約臣不皆用之；皆宣署申覆而後行。〕壬午，尊天元皇太后為天元上皇太后，天皇太后為天元聖皇太后。〔二太后，天元嫡母阿史那氏、所生母李氏也。〕癸未，詔楊石與三後皆稱太皇后，〔三後，朱鹹、元后、陳後也。〕司馬後直稱皇后。〔司馬後，正陽宮皇后也。〕
行軍總管杞公亮，天元之從祖兄也。〔天元從祖，宇文泰之兄弟也。從，才用翻。〕其子西陽公溫妻尉遲氏，蜀公迥之孫，〔尉，紆勿翻。〕有美色，以宗婦入朝，天元飲之酒，逼而淫之。〔朝，直遙翻。飲，於禁翻。〕亮聞之，懼；三月，軍還，至豫州，〔自淮南還軍。豫州治汝南。還，音施，又音如字。〕密謀襲韋孝寬，並其眾，〔韋孝寬，徵南行軍元帥。帥，所類翻。〕推諸父為主，〔諸父，謂趙王招兄弟。〕鼓行而西。亮國官茹寬知其謀，〔諸國公各有國官。茹，姓也。後魏書，普六茹，後改為茹氏。餘按太和之，時南齊有茹法亮，蓋南國自有茹氏。今茹寬既仕於北國，恐出於普六茹氏。茹，音如。〕先告孝寬，孝寬潛設備。亮夜將數百騎襲孝寬營，〔將，即亮翻，又音如字，領也。騎，奇寄翻。〕不克而走戊子，孝寬追斬之，溫亦坐誅。天元即召其妻入宮，拜長貴妃。〔長，知兩翻。〕辛卯，立亮弟永昌公椿為杞公。
7周天元如同州，增候正、前驅、式道候為三 百六十重，〔候正，主候望。前驅，先驅也。代道候，在大駕前。重，直龍翻。〕自應門至於赤岸澤，〔鄭玄曰：天子五門，皋、庫、雉、應、路。詩云：乃立應 門，應門將將。赤岸澤，在長安北，同州南，道里蓋適中。〕數十里間，幡旗相蔽，音樂俱作，又令虎賁持鈒馬上，稱，警蹕。〔賁，音奔。鈒，色立翻，戟也，鋋 也。警，戒也，戒人以車駕將至也。蹕，蹕止行人也。〕乙未，改同州宮為成天宮。庚子，還長安。〔還，從宣翻，又音如字。〕詔天臺侍衛之官，皆著五色及紅、。紫、綠衣，以雜色為緣，名曰：「品色衣」，〔著，則略翻。緣，以絹翻。五代志，以錦綺繢繡為緣。〕有大事，與公服間服之。〔五代志：後周之制，諸命秩之服曰公服，其餘常服曰私衣。隋、唐以下，有朝服，有公服。朝服曰具，公服曰從省服。間，巿莧翻。〕壬寅，詔內外命婦皆執笏，〔後周之制，內外命婦各有命服，未嘗執笏也。〕其拜宗廟及天臺，皆俛伏如男子。〔俛，音免。〕
天元將立五皇后，以問小宗伯狄道辛彥之。〔五代志：狄道縣屬金城郡。〕對曰：「皇后與天子敵體，不宜有五。」太學博士西城何妥曰：「昔帝嚳四妃，虞舜二妃。先代之數，何常之有！」〕博士，秦官。漢置五經博士，即太學博士也。晉武帝立國子學，置博士一人，遂有國子博士、太學博士之分。西城郡時置金州。帝王紀雲：帝嚳四妃：元妃有邰氏女，曰姜嫄；次妃有娀氏女，曰簡狄；次妃陳豐氏女，曰慶都；次妃娵訾氏，曰常義。列女傳雲：舜二妃，堯之二女，萬女曰娥皇，次曰女英。史言何妥曲學以阿世，不可以訓。嚳，苦沃翻。嫄，音原。娵，遵須翻。訾，子斯翻。妥，他果翻。〕帝大悅，免彥之官。甲辰，詔曰：「坤儀比德，土數惟五，四太皇后外，可增置天中太皇后一人。」於是以陳氏為天中太皇后，尉遲妃為天左太皇后。〔陳氏，山提之女；尉遲氏，宇文溫之妻。尉，紆勿翻。〕又造下帳五，使五皇后各居其一，實宗廟祭器於前，自讀祝版而祭之。〔下帳，山陵中便房所用。此所謂下帳，蓋周天元以自所居者為上帳，五皇后所居者為下帳也。祝版，所以祝鬼神。〕又以五輅載婦人，自帥左右步從。〔按古制有五輅。後周之制，皇帝之輅十有二等，皇后之車十有二等，亦曰輅。下至三妃、三公、三公夫人之輅，皆九，至上媛婦、中大夫孺人，其輅五。天元雖淫侈無道，何至以古之五輅載婦人，其實用煖婦以下所乘五輅耳。五輅，謂玄輅、夏縵、墨車、輚車也。帥，讀曰率。從，才用翻。〕又好倒懸雞及碎瓦於車上，觀其號呼以為樂。〔好，呼到翻。號，戶高翻。樂，音洛。〕
8夏，四月，癸亥，尚書左僕射陸繕卒。〔卒，子恤翻。〕
9己巳，周天元祠太廟；己卯，大雩；壬午，辛仲山祈雨；〔顏師古曰：仲山，即今九嵕山之東仲山是也。括地誌：仲山在雍州雲陽縣西十五里。〕甲申，還宮，令京城士女於衢巷作樂迎候。〔還，從宣翻，又音如字。令，力丁翻。〕
10五月，癸巳，以尚書右僕射晉安王伯恭為僕射。
11周楊石性柔婉，不勡忌，四皇后及嬪、御等，鹹愛而迎之。〔嬪，內官九嬪也。嬪，婦也，能行婦道者也。御，侍也，進也，進御於君者也。嬪，毗賓翻。〕天元昏暴滋甚，喜怒乘度，嘗譴後，欲加之罪。後進止詳閑，辭色不撓，〔譴，詰戰翻。詳，審也，諦也。閑，暇也，習也。撓，曲也，又動亂也。撓，女巧翻，又女教翻。〕天元大怒，遂賜後死，逼令引訣，〔漢書多作「引決」，謂引分自裁也。訣，別也。令，力丁翻。〕後母獨孤氏〔獨孤氏，信之女也。〕詣閤陳謝，叩頭流血，然後得免。
後父大前疑堅，位望隆重，天元忌之，嘗因忿謂後曰：「必族滅爾家！」因召堅，謂左右曰：「色動，即殺之。」堅至，神色自若，乃止。內史上大夫鄭譯，與堅少同學，〔少，詩照翻。〕奇堅相表，〔相，息亮翻。〕傾心相結。堅既為帝忌，情不自安，嘗在永巷，〔永巷，宮中長巷。〕私於譯曰：〔身事不敢昌言之，故曰私。〕「久願出藩，公所悉也，〔出藩，謂出補外藩。悉，諳究也。〕，願少留意！」〔少，詩沼翻。〕釋曰：「以公德望，天下歸心。欲求多福，豈敢忘也！〔鄭譯被寵於天元為如何，天元無恙而與楊堅於宮中私言，至及於此，小人傾覆，何可託邪！〕謹即言之。」
天元將遣譯人寇，譯請元帥。〔帥，所類翻。〕天元曰：「卿意如何﹖」對曰：「若定江東，自非懿戚重臣，〔懿，專久而美也，大也。〕無以鎮撫，可令隨公行，〔以楊爵稱之。〕且為，壽陽總管以督軍事。」天元從之。己丑，以堅為揚州總管，使譯發兵會壽陽。〔壽陽屬南則為豫州，屬北則為揚州。〕將行，會堅暴有足疾，不果行。〔先無此疾而忽有此疾曰暴。暴，猝暴也。〕
甲午夜，天元備法駕，幸天興宮；乙未，不豫而還。〔還，音旋，又如字。〕小御正博陵劉昉，素以猝諂得幸於天元，〔杜佑曰：周御正屬天官。御正，中大夫，五命。小御正，下大夫，四命。昉，分罔翻。猝，古巧翻猾也。〕與御，止中大夫顏之儀並見親信。天元召昉、欴儀入臥內，欲屬以後事天元瘖，不復能言。〔寢室謂之臥內。屬，之慾翻。瘖，於今翻。復，如字，又扶又翻。〕昉見靜帝幼沖，〔沖，亦幼也。周成王率稱「沖人」、「沖子」。〕以楊堅後父，有重名，遂與領仕史鄭譯、〔鄭譯以內史上大夫領仕史。〕御飾太夫柳裘、〔周置御飾大夫，掌御飾；其御服又置司服掌之。〕內史大夫杜陵韋劚、〔杜陵，漢、晉皆屬京兆，後隋併入京兆大興縣，其地在隋、唐長安城南。劚，與謨同。〕御正下士那皇甫績〔朝那縣，屬安定郡。後周下士，二命。〕謀引堅輔政，堅固辭，不敢當；昉曰：「公若為，速為之；不為，昉自為也。」堅乃從之，稱受詔居中侍疾。裘，惔之孫也。〔柳惔，柳元景之從孫，世隆之子，世仕江南。江陵陷，柳，氏入關中，遂臣於周。惔，徒甘翻。〕
是日，帝殂。〔年二十二。殂，祚乎翻。〕祕不發喪。昉、譯矯詔以堅總知中外兵馬事。〔考異曰：周帝紀：「乙未，帝不豫，還宮，詔堅入侍疾。丁未，追五王 入朝。己酉，大漸，昉、譯矯制以堅受遺輔政。是日，帝崩。」按堅以變起倉猝，故得矯命當國。若自乙未至己酉，凡十五日，事安得不泄！今從隋帝紀。〕頻之儀知非帝旨，拒而不從。昉等草詔署訖，逼之儀連署，之儀厲聲曰：「主上升遐，〔記曲禮：告喪曰天王登假。鄭玄曰：登，上也；假，已也。上已者，言若仙去雲耳。登，猶升也。假，與遐同，音霞。〕嗣子仲幼，〔靜帝時年八歲。〕阿衡之任，〔商相伊尹輔太甲，稱阿衡。孔安國傳曰：阿，倚；衡，平。〕宜在宗英。才過人曰英。宗英，宗室之中其才過人者。〕方今趙王最長，以親以德，合膺重寄。〔趙王，謂趙王招，於靜帝諸大父行中，其年最長。長，知兩翻。膺，當也。〕公等備受朝恩，〔朝，直遙翻。〕當思盡忠報國，柰何一旦欲以神器假人！〔老子：天下神哭器，為者敗之，執者失之。註雲：大寶之位，是天地神明之器，故不可以力為也。又曰：國之利器，不可以授人。〕之儀有死而已不能誣罔先帝。」昉等知不可屈，乃代之儀署而行之。諸衛既受敕，並受堅節度。〔周自左，右宮作至左，右羽林、遊擊，皆諸衛官也。〕
堅恐諸王在外在變，以千金公主將適突厥為辭，徵趙、陳、越、代、滕五王入朝。〔五王就國，見上捲上年。厥，九勿翻。朝，直遙翻。〕堅索符璽，〔符，謂兵符。璽，謂天子六璽。索，山客翻。璽，斯氏翻。〕顏之儀正色曰：「此天子之物，自有主者，宰相何故索之！」〔索，山客翻，〕堅大怒，命引出，將殺之；以其民望，出為西邊郡守。〔「西邊」，恐當作「西疆」。五代志：臨洮郡合川縣，後周置，仍立西疆郡。考異曰：北史鄭譯傳，「之儀與宦者謀引大將軍宇文仲輔政。仲已至御坐，譯知之，遽率開府楊惠及劉昉、皇甫績、柳裘俱入。仲與之儀見譯等，愕然，逡巡欲出，隋文因執之。於是矯詔復以譯為內史上大夫。明日，隨文為丞相，拜譯柱國府長史。」按之儀若爾，豈復得全！今從之儀傳。〕
丁未，發喪。靜帝入居天臺，罷正陽宮。〔置正陽宮見上捲上年。〕大赦，停洛陽宮作。〔治洛陽宮見上捲上年二月。〕庚戌，尊阿史那太后為太皇太后，李太后為戈帝太后，〔靜帝祖母也。〕楊後為皇太后，朱後為帝太后，〔靜帝嫡母、坐母也。〕其陳後、元后、尉遲後並為尼。〔皆不以德選，以色進者也。尼，女夷翻。〕以漢王贊為上柱國、右大丞相，〔贊，靜帝叔父也。周人上右。相，息亮翻。〕尊以虛名，實無所綜理。以陽堅為假黃鉞、左大丞相，秦王贄為上柱國。百官總己以聽於左丞相。〔孔子曰：君薨，百官總己以聽於冢宰三年。朱熹曰：各總攝己職以聽也。餘謂若此者必有伊、周之臣而後可。〕
堅初受顧命，〔顧命始於周成王。孔安國曰：臨終之命曰顧命。餘謂顧命者，言天子登遐，若回顧而有所言也。陸德明曰：顧，工戶翻。〕使邗國公楊惠〔邗，音寒，又古寒翻。〕謂御正下大夫李德林曰：「朝廷賜令總文武事，經國任重。今欲與公共事，必不得辭。」德林曰：「願以死奉公。」堅大喜。始，劉昉、鄭譯議以堅為大冢宰，譯自攝大司馬，昉又求小冢宰。〔後周置小冢宰，上大夫也，六命。按爾雅：冢，大也。鄭玄曰：冢，大之上也。冢宰之上不宜加小字，故周官止曰小宰。昉，分罔翻。冢，知隴翻。〕堅私問德林曰：「欲何以見處﹖」〔處，昌呂翻。〕德林曰：「宜作大丞相、假黃鉞、都督中外諸中外諸軍事，不爾，無以壓眾心。」〔如昉、譯之言，大冢宰雖六官之長，然猶與諸公等夷。德林所言，則宇文泰所以輔魏者也。不爾，猶言不如此也。相，息亮翻。壓，於甲翻。〕及發喪，即依此行之。以正陽宮為丞相府。
時眾情未壹，〔言周之朝臣未盡歸心於堅。〕堅引司武上士盧賁置左右。〔賁，扶分翻。〕將之東宮，〔正陽宮，本東宮也。〕百官皆不知所從。堅潛令賁部伍仗衛，〔仗衛，執仗而宿衛之兵也，盧賁以司武上十統之。楊堅潛令賁，此舉為如何﹖〕因召公卿，謂曰：「欲求富貴者宜相隨。」〔觀堅此言，則其夙心可知矣。〕往往偶語，欲有去就，賁嚴兵而至，眾莫敢動。出崇陽門，〔崇陽門，周宮城之東門。〕至東宮，門者拒不納，賁諭之，不不去；瞋目叱之，〔瞋，昌真翻。〕門者遂卻，堅入。賁遂典丞相府宿衛。〔盧賁遂為楊堅私人矣。〕賁，辯之弟子也。〕盧辯，與蘇綽共定後周官制者也。〕以鄭譯為丞相府長史，〔長，知兩翻。〕劉昉為司馬，李德林為府屬，〔丞相府有掾有屬。〕二人由是怨德林。
內史下大夫勃海高熲〔按隋書：高熲自雲勃海蓨人。熲，古迥翻。〕明敏有器局，習兵事，多計略，堅欲引之入府，〔引之入丞相府為官屬。〕遣楊惠諭意。楊惠，堅族子也。堅初秉周政，欲引時才，故率使之諭意。堅既受禪，封觀王，改名雄。〕熲承旨，欣然曰：「願受驅馳。縱令公事不成，熲亦不辭滅族。」及以為相府司錄。〔司錄，總錄一府之事。令，力丁翻。相，息亮翻。〕
時漢王贊居禁中，每與靜帝同帳而坐。劉昉飾美妓進贊，〔妓，渠綺翻，女樂也。〕贊甚悅之。昉因說贊曰：「大王，先帝之弟，時望所歸。孺子幼沖，豈堪大事！〔說，輸芮翻。孺子，謂靜帝。〕今先帝初崩，人情尚擾。王且歸第，待事寧後，入為天子，此萬全計也。」贊年少，〔少，詩照翻。〕性識庸下，以為信然，遂從之。
堅革宣帝苛酷之政，更為寬大，刪略舊律，作刑書要制，奏而行之；躬履節儉，中外悅之。〔賈誼曰：寒者利裋裼，飢者甘糟糠；天下之嗷嗷，新主之資也。古之得天下，必先有以得天下之心，雖姦雄挾數用術，不能外此也。更，工衡翻。〕
堅夜召太史大夫庾季才，〔太史掌天六曆數。周制：太史中大夫，屬春官，五命。〕問曰：「吾以庸虛，〕庸，言身無所能；虛，言胸中無所有；謙辭也。〕受茲顧命。天時人事，卿以為何如﹖」季才曰：「天道精微，難可意察。竊以人事卜之，符兆已定。〔符，讖也，證也，驗也。兆，龜坼文也，又人事之兆朕也。〕季才縱言不可，公豈復得為箕、潁之事乎！」〔司馬貞曰：堯讓天下於許由，由遂逃於箕山，洗耳於潁水。復，扶又翻，又音如字。〕堅默然久之，曰：「誠如君言。」獨孤夫人亦謂堅曰：「大事已然，騎虎之勢，必不得下，勉之！」〔獨孤夫人，堅妃也。騎虎而下，必為所噬。〕
堅以相州總管尉遲迥位望素重，恐有異圖，〔相，息亮翻。尉，紆勿翻。〕使迥子魏安公惇奉詔書召之會葬。〔魏安郡公。五代志，武威郡昌松縣有後安郡。註詳見後。〕壬子，以上柱國韋孝寬為相州總管；又以小司徒叱列長叉相州刺史，〔叱列，虜複姓，出於拓跋氏西部，後為周之戚里。〕先令赴鄴；孝寬續進。〔鄴，相州總管治所。〕
陳王純時鎮齊州，〔純就國於濟南。濟南郡，齊州也。〕堅使門正上士崔彭徵之。〔門正，掌門關啟閉之節及出入門者。〕彭以兩騎往止傳舍，〔騎，奇寄翻。傳，張戀翻。〕遣人召純。純至，彭請屏左右，密有所道，〔屏，必郢翻。道，言也。〕遂執而鎮之，因大言曰：「陳王有罪，詔徵入朝，左右不得輒動！」其從者愕然而去。〔朝，直遙翻。從，才用翻。〕彭，楷之孫也。〔崔楷死職見一百五十一卷梁武帝大通元年。〕
六月，五王皆至長安。
12庚申，周復行佛、道二教，〔周禁二教見一百七十一卷六年。復，扶又翻，又音如字。〕舊沙門、道士精志者，簡令入道。〔簡，分別也。〕
13周尉遲迥知丞相堅將不利於帝室，謀舉兵討之。〔尉，紆勿翻。相，息亮翻。〕韋孝寬至朝歌，〔五代志：汲郡衛縣，舊曰朝歌。〕迥遣其人都督賀蘭貴〔周書：賀蘭，其先與魏俱起，有紇伏者，為賀蘭莫何弗，因以為氏。〕齎書候韋孝寬。〔齎，相稽翻。〕孝寬留貴與語以審之，疑其有變，遂稱疾徐行；又使人至相州求醫藥，密以伺之。〔伺，相吏翻。〕孝寬兄子藝，為魏郡守，〔守，式又翻。〕迥遣藝迎孝寬，孝寬問迥所為，藝黨於迥，不以實對。〔魏郡守與相州總管府同治鄴，職事有聯。且迥忠帝於室，宜其黨於所事。守，手又翻。〕孝寬怒，將斬之，藝懼，悉以迥謀語孝寬。〔語，牛倨翻。〕孝寬攜藝西走，每至亭驛，〔亭，郵亭也，即置驛之所。〕盡驅其傳馬而去，〔傳馬，即驛馬。傳，張戀翻。〕謂驛司曰：〔驛司，掌驛之吏。〕「蜀公將至，宜速具酒食。」〔尉遲迥封蜀公，故稱之。〕迥尋遣儀同大將軍樑子康將數百騎追孝寬，追者至驛，輒逢盛饌，〔康，即亮翻，又音如字，領也。騎，奇寄翻。饌，雛皖翻，又雛戀翻，食也。〕又無馬，遂遲留不進。孝寬與藝由是得免。〔史言韋孝寬機數過人。〕
堅又令候正破六韓裒詣迥諭，〔破六韓，虜三字姓。諭，譬也，告也，曉也。旨，意向也。裒，薄侯翻。〕密與總管府長史晉昶等書，〔姓苑：晉本唐叔虞之後，以國為氏。長，知兩翻。昶，醜兩翻。〕今為之備迥聞之，殺昶及裒，集文武士民，〔文武，謂總管府及州郡文官屬也。令，力丁翻。〕登城北樓，令之曰：「楊堅藉後父之勢，挾幼主以作威福，不臣之跡，暴於行路。〔令，力定翻。藉，慈夜翻。暴，步卜翻，顯示也；又如字，顯露也。〕吾與國舅甥，〔尉遲迥，宇文泰之甥。〕任兼將相；先帝處吾於此，〔將，即亮翻。相，息亮翻。處，昌呂翻。〕本欲寄以安危。今欲與卿等糾合義勇，〔糾，渠黝翻。繩三合為糾， 言糾合者，義取諸此。〕以匡國庇民，何如﹖」眾鹹從命。迥乃自稱大總管，承製置官司。〔稱大總管者，欲以統攝諸州。總管署置官司，而隔於權臣，未得以聞於 天子，故曰承製。〕時趙王招入朝，留少子在國，〔趙王招國於襄國，襄國屬相州總管府。朝，直遙翻。少，詩照翻。〕迥奉以號令。
甲子，堅發關中兵，以韋孝寬為行軍元帥，〔帥，所類翻。〕郕公梁士彥、樂安公元諧、化政公宇文忻、濮陽公武川宇文述、武鄉公崔弘度、清河公楊素、隴西公李詢等皆為行 軍總管，以討迥。〔梁士彥，國公。郕，古國名。自元諧以皆郡公。五代志：北海郡千乘縣，舊置樂安郡。地形志：夏州有化政郡。參孝五代志，當在夏州巖綠縣 界。東平郡鄄城縣，舊置濮陽郡。述傳曰：述，代郡武川人。志，馬邑郡善陽縣有代郡。上當郡鄉縣，石勒置武鄉郡。五代志：周改馮翊華陰縣為武鄉郡。清河郡武城縣，舊置清河郡，隴西古郡也，後魏領襄武首陽縣。樂，音洛。濮，博木翻。〕弘度，楷之孫；詢，穆之兄子也。〔李穆時為幷州刺史。〕
初，宣帝使計部中大夫楊尚希撫慰山東，〔後周置計部，蓋主計會之簿書，若周官之司 書。杜佑曰：計部屬天官。〕至相州，聞宣帝殂，〔殂，祚乎翻。〕與尉遲迥發喪。〔尉，紆勿翻。〕尚布出，謂左右曰：「蜀公哭不哀而視不安，將有他計。吾不 去，懼及於難。」〔難，乃旦翻。〕遂夜從捷徑而遁。〔捷徑者，不由正路捷出取徑直而行。〕遲明，〔遲，直利翻，待也。〕迥覺，追之不及，遂歸長安。堅遣尚希督宗兵三千人鎮潼關。〔楊尚希，弘農人。弘農華陰諸楊，自東漢至後魏為名族。魏分東、西，弘農又為兵衝，故楊氏有宗兵。〕
雍州牧畢剌王賢，〔雍，於用翻。剌，盧達翻。諡法：愎狠遂過曰剌；又，不思忘愛曰剌；暴慢無親曰剌。楊堅君賢以惡諡耳。〕與五王謀殺堅，事洩，〔洩，與泄同。〕堅殺賢，並其二子，掩五王之謀不問。〔堅豈真不問哉﹖山東有變，內復相圖，姑以安反側耳。〕以秦王贄為大冢宰，杞公椿為大司徒。庚子，以柱國梁睿為益為總管。睿，禦之子也。〔梁禦見一百五十六卷梁武帝中大通六年。〕
14周遣汝南公神慶、司衛上士長孫晟〔汝南，古郡名。晟，丞正翻。〕送千金公主於突厥。〔厥，九勿翻。〕晟，幼之曾孫也。〔按隋長孫晟傳及唐宰相世系表，晟，長孫稚之五世孫。稚，字幼卿生子裕，子裕生紹遠，紹遠生覽，覽生敞，敞生熾，熾生晟，非曾孫也。若書稚字，「幼」下亦闕「卿」字。〕
又遣建威侯賀若誼〔建威縣侯。五代志：建威縣屬武都郡。若，人者翻。〕賂佗鉢可汗，〔可，從刊入聲。汗，音寒。〕且說之以求高紹義。〔說，輸芮翻。〕佗鉢偽與紹義獵於南境，使誼執之。誼，敦之弟也。〔賀若敦，弼之父也。〕秋，七月，甲申，紹義至長安，徙之蜀；久之，病死於蜀。
15周青州總管尉遲勤，迥之弟子也。〔尉，紆勿翻。〕初得迥書，表送之，尋亦從迥。迥所統相、衛、黎、洛、貝趙、冀、瀛、滄，〔五代志：汲郡，東魏置義州，後周為衛 州。黎陽縣，後魏黎陽郡，後置黎州。武安郡，後周置洛州。清河郡，後周置貝州。趙郡大陸縣，舊曰廣阿，置殷州，後改趙州。信都郡，舊置冀州。河間郡河間 縣，舊置瀛州。勃海郡饒安縣，舊置滄州。考異曰：周書迥傳又有毛州。按迥滅後，隋高祖始置毛州。迥傳誤也。〕勤所統青、齊、膠、光、莒等州〔五代志：北海 郡置青州。齊郡，舊曰齊州。高密郡，舊置膠州。東萊郡，舊置光州。琅邪郡沂水縣，舊置南青州，後周改為呂州。〕皆從之，眾數十萬。滎州刺史邵公冑，〔五代志：滎陽郡氾水縣，古虎牢也，後魏置東中府，東魏置北豫州，後周置滎州。邵公冑，周宗室也，封邵郡公。〕申州刺史李惠〔五代志：義陽郡，江州，東魏改東楚州，陳改安州，後周改泗州。豈史家以舊州名書之邪﹖費也，虜複姓，蓋即費也頭種。費，扶佛翻。〕潼州刺史曹孝遠，〔按五代志，後周亦無潼州，但去下邳郡夏丘縣，梁置潼州，後齊改曰睢州，尋廢。夏丘、宿豫，相去不遠，宿豫舊東楚治所，音此時尚有此二州而志逸之也。〕各據本州，徐州總管司錄席毗羅據兗州，〔五代志：魯郡瑕丘縣，舊置兗州。姓苑：席姓，其先姓藉，避項羽諱，改姓席氏。〕前東平郡守畢義緒據蘭陵，〔五代 土：懷縣屬河內郡，隋大業初，廢入安昌縣。安昌本州縣。紇豆陵，虜三字姓。魏收官氏志：次南諸姓有紇豆陵氏。將，即亮翻。〕迥使其所署大將軍石遜攻建州， 建州刺史宇文弁以州降之。〔五代志：長平郡，舊曰建州。降，戶江翻。〕又遣西道行臺韓長業攻拔潞州，〔五代志：上黨郡，後周置潞州。〕執刺史趙威，署城人郭子勝為刺史。紇豆陵惠襲陷鉅鹿，〔鉅鹿，古郡也，隋為縣，屬襄國郡。〕遂圍恆州。〔五代志：恆山郡，後周置恆州。恆，戶登翻。〕上大將軍宇文威攻汴州，〔五代志：滎陽郡浚儀縣，東魏置梁州，後周改曰汴州。汴，皮變翻。〕莒州刺史烏丸尼等帥青、齊之眾 圍沂州，〔五代志：琅邪郡，舊置北徐州，後周改曰沂州。帥，讀曰率。〕大將軍檀讓攻拔曹、亳二州，〔五代志：濟陰郡，後魏置西兗州，後周改曰曹州譙郡，後 魏置南兗州，後周改亳州。亳，旁各翻。〕屯兵梁郡。〔梁郡治睢陽。〕庸毗羅眾號八萬，軍於蕃城，攻陷昌慮、下邑。〔五代志：彭城郡滕縣，舊曰蕃，置蕃郡， 隋改曰滕。昌慮，漢古縣，後魏屬蘭陵郡。下邑亦漢古縣，五代志屬梁郡。漢書：蕃，音皮；慮，音廬。〕李惠自申州攻永州，拔之。〔五代志：汝南郡城陽縣，梁置楚州，東魏置西楚州，後齊曰永州城陽，前漢侯國，其地在義陽東北。〕
迥遣使招大左輔、幷州刺史李穆，穆鎖其使，封上其書。〔使，疏吏翻。上，時掌翻。〕穆子士榮，以穆所居天下精兵處，〔幷州用武之地，士健馬多，故曰天下精兵處。〕陰勸穆從迥，穆深拒之。堅使內史大夫柳裘詣穆，為陳利害，〔為，於偽翻。〕又使穆子左侍上士渾往布腹心。〔布腹心者，陳其至誠，非貌言也。〕穆使渾奉尉鬥於堅，曰：「願執威柄以尉安天下。」〔尉鬥，今之熨斗。毛晃曰：火斗，熨器，篆文作「黢」，從〈屍二〉，從火，從又。「又」，偏旁手字，持「火」，所以申繒也。今文作「尉」，俗加「火」作「熨」。尉，紆胃翻，又紆勿翻。〕又以十三鐶金帶遺堅。十三鐶金帶，天子之服也。〔五代志：革帶，按禮，博二寸。禮圖曰：璫綴於革帶。阮諶以為有章印則於革帶佩之。東觀記曰：楊賜拜太常，詔賜自所著革帶。故知形制尊卑不別。今博三寸半，加金鏤黲、螳蜋鉤以相鉤帶，自大裘至於小朝服皆用之。天子以十三鐶金帶為異，後周制也。鐶，戶關翻。遺，於季翻。〕堅大悅，遣渾詣韋孝寬述穆意。〔使述穆意，以堅孝寬附己之心。〕穆兄子崇，為懷州刺史，〔五代志：河內郡，舊置懷州。〕初欲應迥；後知穆附堅，慨然太息曰：「闔家富貴者數十人，值國有難，竟不能扶傾繼絕，復何面目處天地間乎！」〔難，乃旦翻。復，扶又翻。處，昌呂翻。〕不得已亦附於堅。迥子誼，為朔州刺史，〔按五代志：後齊朔州治桑乾，隋併入馬邑郡善陽縣，置總管府。〕穆執送長安；又遣兵討郭子勝，擒之。
迥招徐州總管源雄，東郡守於仲文，皆不從。雄，賀之曾孫；仲文，謹之孫也。〔東郡治曰馬。源賀本出禿髮氏，歸魏，改姓源。於謹事宇文有大功。守，手又翻。〕迥遣宇文冑自石濟，宇文威自白馬濟河，〔石濟在白馬西。〕二道攻仲文，仲文棄郡走還長安，迥殺其妻子。迥遣檀讓痻地河南，丞相堅以仲文為河南道行軍總管，使詣洛陽發兵討讓，命楊素討宇文冑。
鄖州總管司馬消難亦舉兵應迥，〔按五代志：漢東郡唐城縣，本梁之下溠城，後魏之鯝西縣也。後魏立肆州，尋改唐州，後周省均、款、溳、歸四州入。如此，則鄖州已併省今有鄖州總管，而志逸置總管府之地，此考史之所以難也。春秋鄖子之國，杜預謂在江夏雲杜縣，東南有鄖城。章懷太子賢曰：雲杜故城在復州沔陽縣西北。周蓋因古以難也。春秋鄖子之國，杜預謂在江夏雲杜縣，東南有鄖城。章懷太子賢曰：雲杜故城在復州沔陽縣西北。周蓋因古國名置鄖州於沔陽也。鄖，音雲。難，乃旦翻。〕己酉，周以柱國王誼為行軍元帥，以討消難。〔帥，所類翻。〕
丁未，周以丞相堅都督中外諸軍事。
鄖州總管司馬消難亦舉兵應迥，〔按五代志：漢東郡唐城縣，本梁之下溠城，後魏之鯝西縣也。後魏立肆州，尋改唐州，後周省均、款、溳、歸四州入。如此，則鄖州已併省今有鄖州總管，而志逸置總管府之地，此考史之所以難也。春秋鄖子之國，杜預謂在江夏雲杜縣，東南有鄖城。章懷太子賢曰：雲杜故城在復州沔陽縣西北。周蓋因古以難也。春秋鄖子之國，杜預謂在江夏雲杜縣，東南有鄖城。章懷太子賢曰：雲杜故城在復州沔陽縣西北。周蓋因古國名置鄖州於沔陽也。鄖，音雲。難，乃旦翻。〕己酉，周以柱國王誼為行軍元帥，以討消難。〔帥，所類翻。〕
廣州刺史於顗，仲文之兄也，與總管趙文表不協；詐得心疾，誘文表，手殺之，〔誘，音酉。〕因唱言文表與尉遲迥通謀。堅以迥未平，因勞勉之，即拜吳州總管。〔按隋書於顗傳，顗時為東廣州刺史。五代志：江都郡，梁置南兗州，後齊改為東廣州，陳復日南兗，後周改曰吳州東廣州蓋因廣陵以名州。觀此，則此時東廣州刺史與吳州總管並治廣陵也。「廣」上逸「東」字。顗，魚豈翻。勞，力到翻。〕
趙僭王招謀殺堅，〔湯堅亦以趙王招謀殺己而加惡諡。〕邀堅過其第，〔過，古禾翻。〕堅齎酒殽就之。〔齎，則兮翻。〕招引入寢室，招子員、貫及妃弟魯封等皆在左右，佩刀而立，又藏刃於帷席之間，伏壯士於室後。堅左右皆不得從，唯從祖弟開府【章：十二行本「府」下有「儀同」二字；乙十一行本同；孔本同。】大將軍弘、大將軍元冑坐於戶側。冑，順之孫也。〔元順以伉直得名於孝昌之間。從，才用翻。〕弘、冑皆有勇力，能堅腹心。酒酣，招以佩刀刺瓜連啗堅，欲因而刺之。〔酣，戶甘翻。刺，七賜翻，又七跡翻。啗，徒敢翻，又徒濫翻。〕元冑進曰：「相府有事，不可久留。」招訶之曰：「我與丞相言，汝何為者！」叱之使卻。冑瞋目憤氣，扣刀入衛。〔訶，虎何翻。瞋，昌真翻。〕招賜之酒，曰：「吾豈有不善之意邪！卿何猜警如是﹖」〔猜，疑也。，警，戒也。猜警，言疑而加戒慎也。邪，音耶。〕招偽吐，將入後閤，冑恐其為變，扶令上坐，如此再三。招偽稱喉乾，〔吐，土故翻。嘔也。上，時掌翻。坐，徂臥翻；下同。乾，音幹。〕命冑就廚取飲，冑不動。會滕王逌後至，〔逌，音由。〕堅降陛迎之。冑耳語曰：〔附耳而語。〕「事勢大異，何速去！」堅曰：「彼無兵馬，何能為！」冑曰：「兵馬皆彼物，彼若先發，大事去矣。冑不辭死，恐死無益。」堅復入坐。〔復，扶又翻，又音如字。〕冑聞室後有被由聲，遽請冑以身蔽戶，招不得出；堅及門，冑自後至。招恨不時發，彈指出血。壬子，堅誣招與越野王盛謀反，皆殺之，〔野，亦惡諆也。〕及其諸子。賞賜元冑，不可勝計。〔勝，音升。〕
周室諸王數欲伺隙殺堅，〔數，所角翻。伺，相吏翻。〕堅都督臨涇李圓通常保護之，〔按隋書李圓通傳作京兆涇陽人。涇陽縣固屬京兆。若以為臨涇，則屬安定。圓通少給使堅家。〕由是得免。
16癸丑，周主封其弟衍為葉王，〔太建五年，六月，周皇孫衍生，武帝建德二年也。太建九年，周封皇子衍為道王，武帝建德之六年也。今靜帝又封其弟衍為葉王。李延壽又謂靜帝本名衍，改名闡。互有背馳，當考。葉，式涉翻。〕術為郢王。
17周豫、荊、襄三州蠻反，〔豫州，汝南郡；荊州；南郡；襄州，襄陽郡。此蠻即所謂山蠻，自荊、襄至於汝、漢皆有之。〕攻破郡縣。
18周韋孝寬軍至永橋城，諸將請先攻之，孝寬曰：「城小而固，若攻而不拔，損我兵威。今破其大軍，此何能為！」於是引軍壁於武陟。〔武陟，地名。按五代志，在河內郡脩武縣界，至隋析置武陟縣。將，即亮翻。〕尉遲迥遣其子魏安公惇帥眾十萬入武德，軍於沁東。〔魏安縣公。五代志：宕渠郡墊江縣，後周為魏安縣。又，沔陽郡甑山縣，梁置梁安郡，西魏改曰魏安郡。註又見前。河內郡安昌縣，舊曰州縣，置武德郡。尉，於勿翻。惇，都昆翻。帥，讀曰率。沁，七鴆翻。〕會沁水漲，孝寬與迥隔水相持不進。〔此與迥兵相持耳。〕
孝寬長史李詢密啟丞相堅雲：「梁士彥、宇文忻、崔弘度並受尉遲迥饟金，〔長，知兩翻。相，息亮翻。饟，息亮翻，饋也。〕軍中慅慅，〔慅，採毋翻﹖慅慅，憂愁不安也。〕人情大異。」堅深以為憂，與內史上大夫鄭譯謀代此三人者，〔後周之制，上大夫，六命。〕李德林曰：「公與諸將，皆國家貴臣，未相服從，今正以挾令之威控御之耳。〔將，即亮翻。挾令，謂挾天子以令諸將也。〕前所遣者，疑其乖異，後所遣者，又安知其能盡腹心邪！〔邪，音耶。〕又，取金之事，虛實難明，今一旦代之，或懼罪逃逸；若加縻縶，則自鄖公以下，莫不驚疑。〔縻，靡為翻；縶，陟立翻；皆謂繫縛也。韋孝寬封鄖國公。〕且臨敵易將，此燕、趙之所以敗也。〔燕惠王信讒，用騎劫代樂毅而敗於田單。趙惠文王聽間，用趙括代廉頗以敗於白起。臨敵易將之禍也。將，即亮翻。燕，因肩翻。將，即亮翻；下同。〕如愚所見，但遣公一腹心，明於智略，素為諸將所服者，速至軍所，使觀其情偽。縱有異意，必不敢動，動亦能制之矣。」堅大悟，曰：「公不發此言，幾敗大事。」〔幾，居依翻。敗，補邁翻。〕乃命少內史崔仲方往監諸軍，為之節度。仲方，猷之子也，〔以杜佑通典考之，「少內史」當作「小內史」。崔猷見一百六十二卷梁武帝太清三年。仲方有文武才幹，與堅少相款密，故欲用之。監，工銜翻。〕辭以父在山東。又命劉昉、鄭譯，昉辭以未嘗為將，〔將，即亮翻。〕譯辭以母老。堅不悅。府司錄高熲請行，堅喜，遣之。熲受命亟發，〔亟，紀力翻。〕遣人辭母而已。自是堅措置軍事，皆與李德林謀之，時軍書日以百數，德林口授數人，文意百端，不加治點。〔治，修改也。點，塗點也。不加治點，不加塗改也。治，直之翻。〕
晧司馬消難以鄖、隨、溫、應、土、順、沔、儇、嶽九州及魯山等八鎮來降，〔五代志：漢東郡，西魏置幷州，後改曰隨州。安陸郡京山縣，舊曰新陽，梁置新州， 西魏改曰溫州。應山縣，梁置應州。漢東郡土山縣，梁置土州。順義縣，梁置順州。沔陽郡，後周置復州，後改沔州。安陸郡吉陽縣，後周置澴州。孝昌縣，西魏置 嶽州。魯山在沔陽郡漢陽縣界，臨江，齊、梁以來為重鎮。「儇」當作「澴」，音戶關翻。難，乃旦翻。〕遣其子【章：十二行本「子」下有「子」字；乙十一行本同；孔本同；張校同。】為質姿求援。〔質，音致。〕八月，改未，詔以消難為大都督、總督九州八鎮諸軍事、司空，賜爵隨公。」庚申，詔鎮西將軍樊毅進督沔、漢諸軍事。〔沔，即漢也。〕南豫州刺史任忠帥眾趣歷陽，超武將軍陳慧紀為前軍都督，趣南兗州。〔超武將軍，梁置，與宜猛將軍同班。任，音壬。帥，讀曰率。趣，七喻翻。〕
20周益州總管王謙〔周益州總管府治成都。〕亦不附丞相堅，起巴、蜀之兵以攻始州。〔此巴、蜀謂漢己郡、蜀郡大界。五代志：普安郡，梁置南梁州，後改曰安州西魏改曰始州。〕梁睿至漢川，不得進，〔堅以梁睿代王謙，謙舉兵，故睿不得進。漢川，即漢中，隋避諱，改曰漢川。〕堅即以睿為行軍元帥以討謙。〔帥，所類翻。〕
21戊辰，詔以司馬消難為大都督水陸諸軍事。庚午，通直散騎常侍淳于陵克臨江郡。〔五代志：歷陽郡烏江縣，梁置江都郡，後齊改為齊江郡，陳改為臨江郡。散，悉亶翻。騎，奇寄翻。〕
22梁世宗使中書舍人柳莊奉書入周。江相堅執莊手曰：「孤昔開府，從役江陵，深蒙梁主殊眷。今主幼時艱，猥蒙顧託。梁主奕葉委誠朝廷，〔奕，累也；奕葉，累世也。朝，直遙翻。〕當與共保歲寒。」〔孔子曰：歲寒然後知松柏之後彫。何晏註曰：大寒之歲，眾木皆死，然後知松柏不彫傷。平歲眾木亦有不死者，故須歲寒而後別之。喻凡人處治世亦自能脩整，與君子同，在濁世然後知君子之不苟容。後之言保歲寒者，義取諸此。〕時諸將競勸梁主舉兵，與尉遲迥連謀，以為進可以盡節〔將，即亮翻。尉，紆勿翻。〕周氏，退可以席捲山南。〔漢、沔之地，在中南、太華諸山之南。卷，讀曰捲。〕梁主疑未決。會莊至，具道堅語，且曰：「昔袁紹、劉表、王淩、諸葛誕，皆一時雄傑，據要地，擁強兵，然功業莫就，禍不旋踵者，良由魏、晉挾天子，保京都，仗大順以為名故也。〔袁紹事始六十三卷漢獻帝建安四年，終六十四卷十年。劉表事見六十五卷十二年、十三年。王淩事見七十五卷魏邵陵厲公嘉平元年，終三年。諸葛誕事見七十七卷高貴鄉公甘露二年、三年。〕今尉遲迥雖曰舊將，皁耄已甚。〔將，即亮翻。耄，莫到翻。〕可馬消難、王謙，常人之下者，非有匡合之才。〔匡合，用管仲相齊桓公九合諸侯、一匡天下事。〕周朝將相，多為身計，競效節於楊氏。〔朝，直遙翻。將，即亮翻。相，息亮翻。〕以臣料之，迥等終當覆滅，隨公必移周祚。〔祚，福也，祿也，位也。〕未若保境息民以觀其變。」梁主深然之，眾議遂止。
高熲至軍，為橋於沁水。尉遲惇於上流縱火袰，〔大曰袰，子曰桴。縛木為袰，置火積薪，於上流放之，欲順流而卜以焚橋。袰，房，越翻。〕熲豫為土狗以禦之。〔蓋積土於水中，前銳後廣，前亮後庳，其狀如坐狗，分居上流以礙火袰，使下得下逼橋邊也。考異曰：隋書作「木袰」、「木狗」。今從北史。〕惇布陳二十餘裏，〔陳，讀曰陣；下同。〕麾兵少卻，〔少，詩沼翻。〕欲待孝寬軍半渡而擊之；孝寬因其卻，鳴鼓齊進。軍既渡，熲命焚橋，以絕士卒反顧之心。惇兵大敗，單騎走。〔騎，奇寄翻。〕孝寬乘勝進，追至鄴。
庚午，迥與惇及惇弟西都公祐，〔西都縣公。五代志：西平郡湟水縣，舊曰西都。〕悉將其卒十三萬陳於城南，迥別統萬人，皆綠巾、錦襖，號「黃龍兵」。 〔將，即亮翻。襖，烏浩翻，袍襖。〕迥弟勤帥眾五萬，〔帥，讀曰率。〕自青州赴迥，以三千騎先至。迥素習軍旅，者猶被甲臨陳。〔被，皮義翻。〕其麾下皆關 中人，為之力戰，〔關中人不顧父母妻子，為迥力戰，言其得士心。為，於偽翻。〕考寬等軍不利而卻。鄴中士民觀戰者數萬人，行軍總管宇文忻曰：「事急矣！吾當以詭道破之。」乃先射觀者，〔考異曰：隋書雲：「高熲與李詢先犯觀者。」今從北史。〕觀者皆走，轉相騰藉，聲如雷霆。〔人眾而囂，故其聲如雷霆。射，食亦翻；下同。藉，慈夜翻。〕忻乃傳呼曰：「賊敗矣！」眾復振，因其擾而乘之。迥軍大敗，走保鄴城。考寬縱兵圍之，李詢及思安伯代人賀婁子幹先登。〔思安縣伯。五代志：河池郡河池縣，後魏置思安縣。魏書官氏志：神元皇帝時，諸部內入者有賀樓氏。蓋虜複姓。〕
崔弘度妹，先適迥子為妻，及鄴城破，迥窘迫升樓，〔窘，巨隕翻。〕弘度直上龍尾追之。〔築道陂陀以上城，其道下附於地，若龍垂尾然，故曰龍尾。上，時掌翻。〕迥彎弓，將射弘度，弘度脫兜鍪，謂迥曰：「頗相識不﹖〔鍪，莫侯翻。不，讀曰否。〕今日各圖國事，不得顧私。以親戚之情，謹遏亂兵，不許侵辱。事勢如此，早為身計，何，所待也﹖」迥擲弓於地，罵左丞相極口而自殺。〔楊堅時為左大丞相。〕弘度顧其弟弘升曰：「婆可取迥頭。」弘升斬之。軍士在小城中者，孝寬盡阬之。〔以其從迥，為之拒戰也。〕勤、惇、祐東走青州，〔走，音奏，氶音如字。〕未至，開府儀同大將軍郭衍追獲之。丞相堅以勤初有誠款，〔以勤初表送迥書也。相，息亮翻。〕特不之罪。李惠先自縛歸罪，〔李惠自申州舉兵應迥，即而知迥事不成，先自歸。〕堅復其官爵。
迥末年衰耄，〔記，五十始衰；謂精力消耗。八十、九十曰耄。註：耄，惛忘也。耄，莫報翻。復，扶又翻，又音如字。〕及起兵，以小御正崔達拏為長史。達拏，暹之子也，〔崔暹見用於高澄。拏，奴加翻。長，知兩翻。暹，息廉翻。〕文士，無籌略，舉措多失，凡六十八日而敗。
於仲文軍至蓼隄，去梁郡七里。〔九域志：蓼隄，梁孝王築，至睢陽三百里。按此，則九域志所謂睢陽，非漢舊城之地。蓼，慮鳥翻；或音六，非。〕檀讓擁眾數萬，仲文以羸師挑戰而偽北，〔羸，倫為翻。挑，徒了翻。〕讓不設備；仲文還擊，大破之，生獲五千餘人，斬首七百級。〔還，從宣翻，又音如字。〕進攻梁郡，〔梁郡治睢陽。〕迥守將劉子寬棄城走。〔將，即亮翻；下同。〕仲文進擊曹州，獲迥所署刺史李仲康。檀讓之餘眾屯成武，仲文襲擊，破之，遂拔成武。〔五代志：濟陰郡成武縣，時為永昌郡。〕迥將席毗羅，眾十萬，屯沛縣，〔五代志：沛縣屬彭城郡。將，即亮翻。〕將攻徐州。〔徐州，彭城郡，沛縣在州西北一百四十里。〕其妻子在金鄉，〔五代志：金鄉縣屬曹州濟陰郡。〕仲文遣人詐為毗羅使者〔使，，疏吏翻。〕謂金鄉城主徐善淨曰：「檀讓明日什時至金鄉，宣蜀公令，賞賜將士。」金鄉人皆喜。仲文簡精兵，偽建迥旗幟，倍道而進。〔簡，分揀也。幟，昌志翻。〕善淨望見，以為檀讓，以迎謁。仲文執之，遂取金鄉。諸將多勸屠其城，仲文曰：「此城及毗羅起兵之所，當寬其妻子，其兵自歸。如即屠之，彼望絕矣。」眾皆稱善。於是毗羅恃眾來薄官軍，〔薄，迫也。〕仲文設伏擊次，毗羅眾大潰，爭投洙水死，水為之不流。〔洙水，詳見辯誤。為，於偽翻。〕獲檀讓，檻送京師；〔京師，謂長安。〕斬毗羅，傳首。〔亦傳首於長安。〕
韋孝寬分兵討關東叛者，悉平之。堅徙相州於安陽，毀鄴城及邑居。〔劉昫曰：楊堅令韋孝寬討尉遲迥，平之，焚燒鄴城，徙其居人，南遷四十五里，以安陽城為相州理所，仍為鄴縣。隋又改為安陽縣。漢、魏郡城在縣西北七里，煬帝於鄴故都大慈寺置鄴縣。相，息亮翻。尉，紆勿翻。〕分相州，置毛州、魏州。〔五代志：武陽郡，後周置魏州，館陶縣置毛州。顏師古曰；漢武帝時，可北決於館陶，分為屯氏河。屯，音大門翻。而隨室分析州縣，誤以為毛氏河，乃置毛州，失之甚矣。〕
梁主聞迥敗，謂柳莊曰：「若從眾人之言，社稷已不守矣！」
丞相堅之初得政也，待黃公劉昉、沛公鄭譯甚厚，〔黃，古國名。沛，本縣名，以漢高祖初為沛公，故亦為國。昉，分罔翻。〕賞賜不可勝計，〔勝，音升。〕委以心膂，【章：十二行本「膂」下有「言無不從」四字；乙十一行本同；孔本同；張校同。】膂，力舉翻。字林：膂，脊骨也。人之一身，思慮之所以運者心，腰背之所以強者膂，故以為喻。〕朝野傾屬，〔朝，直遙翻。屬，之慾翻。〕稱為「黃、沛」。二人皆恃功驕恣，〔恃其汲引之功也。〕溺於財利，不親職務。及辭監軍，堅始疏之，恩禮漸薄。〔監，工銜翻。〕高熲自軍所還，〔言自鄴還。還，音旋，又如字。〕寵遇日隆。時王謙、司馬消難未平，〔難，乃旦翻。〕堅憂之，忘寢與食。而昉逸遊縱酒，相府事多遺落。〔遺，失也。落，墜也。相，息亮翻。〕堅及以高熲代昉為司馬；不忍廢譯，陰敕官屬不得白事於譯。〔敕，戒也。〕譯猶坐聽事，〔聽事，丞相府長史聽事也。聽，讀曰廳。〕無所關預，要會之處為關，又聯絡也。預，參預也，又幹也。〕惶懼頓首，求解職；堅猶以恩禮慰勉之。
23癸酉，智武將軍魯廣達克周之郭默城。〕梁置五德將軍，智武其一也。郭默城當當在今蘄、黃二州界。〕丙子，淳于陵克祐州城。〔祐州城地闕。〕
24周以漢王贊為太師，申公李穆為太傅，宋王實為大前疑，秦王贄為大右弼，燕公於寔為大左輔。〔燕，因肩翻。〕寔，仲文之父也。
25乙卯，周大赦。【據章校增。】
26周王誼帥四總管至鄖州，司馬消難擁其眾以魯山、甑山三鎮來降。〔五代志：甑山縣，後周置，屬沔陽郡。帥，讀曰率。鄖，音雲。難，乃旦翻。甑，子孕翻。降，戶江翻。〕
初，消難遣上開府儀同大將軍段珣將兵圍順州，〔將，即亮翻，又如字，領也。〕順州刺史周法尚王能拒，棄城走，消難虜其母弟而南。樊毅救消難，不及，周亳州總管元景山擊之，毅掠居民而去。景山與南徐州刺史宇文鸌追之，〔按隋書宇文鸌傳，鸌時為南司州刺史，與元景山共追樊毅。〕戰於漳口，〔此漳非左傳所謂、漢、沮、漳之漳。今安陸西五十里有漳水沈括筆談曰：清濁相糅者為漳。章，又也。別有雲夢之漳，與溳合流，色理如螮蝀，數十里方混。〕一日三戰三捷。毅退保甑山鎮，城邑為消難所據者，景山皆復取之。
鄖州巴蠻多叛，〔按王誼傳，於時北至商、洛，南拒江、淮，東西二千餘裏，巴蠻多叛，是則晉、宋以來所謂山蠻也，南朝諸史所謂荊、雍州蠻者也。以其先出於巴種，故謂之巴蠻。〕共推渠帥蘭雒州為主，以附消難。〔渠，大也。渠帥者，大帥也。帥，所類翻；下氐帥同。〕王誼遣諸將分討之，旬月皆平。陳紀、蕭摩訶攻廣陵，〔陳紀，即陳慧紀。〕周吳州總管於顗擊破之。〔顗，魚豈翻。〕沙州氐帥楊永安聚眾應王謙，大將軍樂寧公達奚儒討之。〔按隋書達奚長儒傳：沙氐楊永安扇動利、興、武、文、沙、龍等州以應謙。參考五代志，獨不載沙州，蓋沙氐所居之地，就置沙州以授其渠帥也。又，長儒襲父慶爵樂安公。志雲：北海郡博昌縣，舊曰樂安。「寧」當作「安」，「儒」上逸「長」字。〕楊素破宇文冑於石濟，斬之。
27周以神武公竇毅為大司馬，〔竇毅，即前紇豆陵毅。〕齊公於智為大司空；九月，以小宗伯竟陵公楊惠為大宗伯。〔竟陵縣公。五代志：沔陽郡竟陵縣，舊曰霄城，置竟陵郡；後周廢郡，改縣曰竟陵。〕
28丁亥，周將王延貴帥眾擾歷陽；任忠擊破之，生擒延貴。〔將，即亮翻；下同。帥，讀曰率；下同。任，音壬。〕
29壬辰，周廢皇后司馬氏為庶人。〔以司馬後父消難起兵而南叛也。〕庚戌，以隨世子勇為洛州總管、東京小冢宰，總統舊齊之地。〔自關以東，河、汾以北，皆舊齊之地。東京小冢宰，此洛州所置六府官也。〕壬子，以左丞相堅為大丞相，罷左、右丞相之官。
30冬，十月，甲寅，日有食之。
31周丞相堅殺陳惑王純及其子。〔純，週五王之一也，故楊堅加之惡諡。〕
32周梁睿將步騎二十萬討王謙，〔騎，奇寄翻。〕謙分命諸將據險拒守，睿奮擊，屢破之，蜀人大駭。謙遣其將達奚惎、高阿那肱、乙弗虔等帥眾十萬攻利州，〔五代志：義城郡，後魏立益州，世號小益州；梁曰黎州；西魏復曰益州，又改曰利州。惎，渠記翻。〕堰江水以灌之。〔嘉陵江在利州城西。〕城中戰士不過二千，總管昌黎豆盧勣，晝夜拒守，〔隋書豆盧勣傳：勣，昌黎徒河人，本姓慕容，燕北地王精之後也。中山敗，歸魏，北人謂歸義為豆盧，因氏焉。〕凡四旬，時出奇兵擊惎等，破之；會梁睿至，惎等遁去。睿自劍閣入，進逼成都。謙令達奚惎、乙弗虔城守，親帥精兵五萬，北城結陳。睿擊之，謙戰敗，將入城，惎、虔以城降。〔守，手又翻。帥，讀曰率。背，蒲妹翻。陳，讀曰陣。降，戶江翻。〕謙將麾下三十騎走新都，〔新都縣，屬蜀郡。九域志：新都縣在成都北四十五里。將，即亮翻。騎，奇寄翻。走，音奏。〕新都令王寶執之。戊寅，睿斬謙及高阿那肱，劍南平。〔蜀地在劍閣之南，故曰劍南。〕
33十一月，甲辰，周達奚儒破楊永安，沙州平。〔「奚」下「儒」上脫「長」字。〕
34丁未，周鄖襄公韋孝寬卒。〔諡法：闢地有德曰襄；又，甲冑有勞曰襄。卒，子恤翻。〕孝寬久在邊境，〔梁武帝中大同元年，韋孝寬鎮玉壁。宇文與高氏兵爭，倚為蕃扞，有年數矣。〕屢抗強敵；所經略佈置，入初莫之解，〔解，戶買翻，曉也。〕見其成事，方及驚服。雖在軍中篤意文史；敦睦宗族，〔敦，厚也。〕所得俸祿，〔俸，扶又翻。〕不入私室。人以此稱之。
35十二月，庚辰，河東康簡王叔獻卒。〔諡法：溫柔好樂日康；一德不懈曰簡。〕
36癸亥，周詔諸改姓者，宜悉復舊。〔宇文泰以諸將補九十九姓，見一百六十五卷梁元帝承聖三年。上書十二月庚辰，此書癸亥，自庚辰至癸亥四十四日，「庚辰」必誤。按長曆，周、陳十二月皆壬子朔，恐是「丙辰」。〕
37甲子，周以大丞相堅為相國，總百揆，去都督中外、大冢宰之號，〔去，羌呂翻。〕進爵為王，以安陸等二十郡為隨國，〔按陏書帝紀，時以隋州之崇業、鄖州之安陸，城陽、溫州之宜人、應州之平靖，上明、順州之淮南、土州之永川、昌州之廣昌，安昌、申州之義陽，淮安、息州之新蔡，建安、豫州之汝南，臨熲，，廣寧，初安、蔡州之蔡陽、郢州之漢東二十郡為隨國。〕贊拜不名，備九錫之禮；〔是時九錫之禮：一，大輅、戎輅各一，玄牡二駟；二，袞冕之服，赤舄副；三，軒懸之樂，六佾之舞；四，朱戶以居；五，納陛以登；六，虎賁三百人；七，鈇鉞各一；八，彤弓一，彤矢百，盧弓十，盧矢千；九，秬鬯一卣，圭瓚副焉。〕堅受王爵、十郡而已。〕
辛未，殺代奰王達、滕聞王逌及其子。〔既殺二王，亦皆加以惡諡。諡法：不醉而怒曰奰；色取行違曰聞。奰，平祕翻。〕
壬申，以冢宰元孝規為大司徒。
38是歲，周境內有州二百一十一，郡五百八。
