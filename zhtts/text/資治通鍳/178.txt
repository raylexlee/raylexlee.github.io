△卷第一百七十七
隋紀一〔起屠維作噩（己酉），盡重光大淵獻（辛亥），凡三年。〕
〔隋，即春秋隨國，為楚所滅，以為縣。秦、漢屬南陽郡，晉屬義陽郡，後分置隨郡；梁曰隨州，後入西魏。楊忠從周太祖，以功封隨國公；子堅襲爵，受周禪，遂以隨為國號。又以周、齊不遑寧處，去「辵」作「隋」，以辵訓走故也。辵，音綽。〕
高祖文皇帝上之上〔諱，堅姓楊氏。隋書雲：弘農郡華陰人也，漢太尉震八代孫鉉，生子元壽，後魏時為武川鎮司馬，子孫因家焉。元壽玄孫忠，從周太祖起義關西，寔生帝。自陳宣帝太建十三年至開皇九年，隋有西北八年矣。以通鑑紀年於此九年為隋紀年之始，故書上之上。〕
開皇九年（己酉、五八九）帝以陳高宗太建十三年受周禪，至是年平陳，混壹天下。通鑑紀事，乃以開皇繫年。〕
1春，正月，乙丑朔，陳主朝會羣臣，大霧四塞，〔朝，直遙翻。〕入人鼻，皆辛酸，陳主昏睡，至晡時乃寤。〔日加申為晡，晡，奔謨翻。〕
是日，賀若弼自廣陵引兵濟江。〔若，人者翻。〕先是弼以老馬多買陳船而匿之，買弊船五六十艘，置於瀆內。〔先，悉薦翻。艘，蘇漕翻。爾雅：水注澮曰瀆。〕陳人覘之，以為內國無船。〔覘，醜廉翻，又醜豔翻。內國，即中國，隋避諱，改曰內。〕弼又請緣江防人每交代之際，必集廣陵，於是大列旗幟，營幕被野，〔幟，昌志翻。被，皮義翻。〕陳人以為隋兵大至，急發兵為備，既知防人交代，其眾復散；後以為常，不復設備。〔復，扶又翻。〕又使兵緣江時獵，人馬喧譟。故弼之濟江，陳人不覺。韓擒虎將五百人自橫江宵濟採石，〔橫江浦，在和州界。採石磯，在今太平州北三十里對岸津渡處。將，即亮翻；下將兵同。〕守者皆醉，遂克之。〔德祐甲戌十有二月沙武口之事亦猶此。〕晉王廣帥大軍屯六合鎮桃葉山，〔隋志：江都郡六合縣，舊日尉氏，置秦郡，後齊置秦州。後周改州曰方州，改郡曰六合。開皇初，郡廢；四年，改尉氏曰六合。張舜民曰：桃葉山，即今瓜步鎮之地。帥，讀曰率。〕
丙寅，採石戍主徐子建馳啟告變；丁卯，召公卿入議軍旅。戊辰，陳主下詔曰：「犬羊陵縱，侵竊郊畿，蜂蠆有毒，宜時掃定。〔蠆，醜邁翻。〕朕當親御六師，廓清八表，內外並可戒嚴。」以驃騎將軍蕭摩訶、護軍將軍樊毅、中領軍魚魯廣達並為都督，〔驃，匹妙翻。騎，奇寄翻。〕司空司馬消難、湘州刺史施文慶並為大監軍，〔去年冬，陳主擢施文慶督湘州，未及之鎮而隋兵渡江。難，乃旦翻。監，工銜翻。〕遣南豫州刺史樊猛帥舟師出白下，〔陳南豫州治宣城，時徙鎮姑孰，白下城合白石壘，唐武德移江寧縣於此，名白下縣。帥，讀曰率。〕散騎常侍皋文奏將兵鎮南豫州。重立賞格，僧、尼、道士、盡令執役。〔尼，女夷翻。〕
庚午，賀若弼攻拔京口，執南徐州刺史黃恪。〔南徐州治京口。〕弼軍令嚴肅，秋毫不犯，有軍士於民間酤酒者，弼立斬之。所俘獲六千餘人，弼皆釋之，給糧勞遣，〔勞，力到翻。〕付以敕書，令分道宣諭。〔令，力丁翻。〕於是所至風靡。
樊猛在建康，其子巡攝行南豫州事。辛未，韓擒虎進攻姑孰，半日，拔之，執巡及其家口。〔今太平州當塗縣南二里有姑孰溪，西人大江，蓋因舊鎮而得名。〕皋文奏敗還。江南父老素聞擒虎威信，來謁軍門者畫夜不絕。
魯廣達之子世真在新蔡，與其弟世雄及所部降於擒虎，〔侯景之亂，魯悉達糾合鄉人以保新蔡，魯氏遂世襲以事陳。新蔡註見一百六十四卷梁世祖承聖元年。降，戶江翻。〕遣使致書招廣達。〔使，疏吏翻。〕廣達時屯建康，自劾，詣廷尉請罪；〔劾，戶概翻，又戶得翻。〕陳主慰勞之，加賜黃金，遣還營。〔勞，力到翻。〕樊猛與左衛將軍將軍任忠代之，〔任，音壬。〕令蕭摩訶徐諭猛，猛不悅，陳主重傷其意而止。〔重，如字，難也。〕
於是賀若弼自北道，韓擒虎自南道並進，〔京口於建康為北，姑孰於建康為南。〕緣江諸戍，望風盡走；弼分兵斷曲阿之衝而入。〔曲阿，本雲陽，秦時，人言其地有天子氣，始皇鑿北坑以敗其勢，截直道使阿曲，改曰曲阿。其地在武進、丹徒二縣之間。弼分兵斷其衝，恐三吳之兵 入救建康，掎其後也。斷，音短。〕陳主命司徒豫章王叔英屯朝堂，摩訶屯樂遊苑，〔朝，直遙翻。樂，音洛。〕樊毅屯耆闍寺，〔闍，視遮翻。〕魯廣達屯白土 岡，忠武將軍孔範屯寶田寺，〔忠武將軍，梁置，班十九；陳擬官品第四，秩中二千石，位次四平將軍。〕己卯，任忠自吳興入赴，〔去年使任忠出守吳興。〕仍屯 朱雀門。〔晉孝武帝建朱雀門，上有兩銅雀，前直大航，謂之朱雀航。〕
辛未，賀若弼進據鍾山，〔鍾山在今上元縣東北十八里。輿地誌：古曰金陵山，縣名因此。又名蔣山，漢末秣陵尉蔣子文討賊死此山下，孫氏都秣陵，以其祖諱鍾，因改名蔣山。〕頓白土岡之東。晉王廣遣總管杜彥與韓擒虎合軍，步騎二萬屯於新林。〔新林浦，去今建康城二十里，西直白鷺洲。〕蘄州總管王世積以舟師出九江，〔蘄，音機，又音其。王世積，闡熙新鼉人。按班志，廬江郡陽縣，禹貢九江皆在南，東合為大江。應劭曰：江自廬江尋陽分為九。漢之尋縣在今蘄州界。王世積以舟師自蘄水出九江。鼉，古國字。〕破陳將紀瑱於蘄口，〔蘄水入江之口。將，即亮翻；下同。瑱，他殿翻，又音鎮。〕陳人大駭，降者相繼。〔降，戶江翻。〕晉王廣上狀，〔上，時掌翻。〕帝大悅，宴賜羣臣。
時建康甲士尚十餘萬人，陳主素怯懦，不達軍 士，〔懦，乃臥翻，又奴亂翻。士，讀曰事。〕【章：乙十一行本正作「事」；孔本同；張校同；退齋校同。】唯日夜泣，臺內處分，一以委施文慶。〔處，昌呂 翻。分，扶問翻。〕文慶既知諸將疾己，恐其有功，乃奏曰：「此輩怏怏，〔怏，於兩翻。〕素不伏官，迫此事機，那可專信！」由是諸將凡有有啟請，率皆不行。
賀若弼之攻 京口也，蕭摩訶請將兵逆戰，陳主不許。及弼至鍾山，摩訶又曰：「弼懸軍深入，壘塹未堅，〔塹，七豔翻。〕出兵掩襲，可以必克。」又不許。陳主召摩訶、任忠 於內殿議軍，忠曰：「兵法：客貴速戰，主貴持重。今國家足兵足食，宜固守臺城，緣淮立柵，北軍雖來，勿與交戰；分兵斷江路，〔斷，丁管翻；下同。〕無令彼 信得通。給臣精兵一萬，金翅三百艘，下江徑掩六合；彼大軍必謂其渡江將士已被俘獲，自然挫氣。〔被，皮義翻。〕準南土人與臣舊相知悉，今聞臣往，必皆景 從。〔師古曰：景從，言如景之從形也。〕臣復揚聲欲往徐州，斷彼歸路，則諸軍不擊自去。〔徐州，彭汴之路也。復，扶又翻。斷，丁管翻。〕侍春水既漲，上江周羅黃待眾軍必沿流赴援。〔周羅黃時督水軍，在郢漢。〕此良策也。」陳主不能從。明日，欻然曰：〔欻，許勿翻。〕「兵久不決，令人腹煩，可呼蕭郎一出擊之。」任忠叩頭苦請勿戰。孔範又奏：「請作一決，當為官勒石燕然。」〔孔範以竇憲破匈奴事自詭，姦諂之誤國亡家如此。為，於為翻；下同。燕，於賢翻。〕陳主從之，謂摩訶曰：「公可為我一決！」摩訶曰：「從來行陳，〔行，戶剛翻。陳，讀曰陣。〕為國為身；今日之事，兼為妻子。」陳主多出金帛賦諸軍以充賞。〔賦，給與也，分畀也。〕甲申，使魯廣達陳於白土岡，〔陳，讀曰陣；下同。〕居諸軍之南，任忠次之，樊毅、孔範又次之，蕭摩訶軍最在北。諸軍南北亙二十里，首尾進退不相知。
賀若弼將輕騎登山，望見眾軍，因馳下，與所部七總管楊牙、員明等〔將，即亮翻。騎，奇寄翻；下同。員，音運，姓也。〕甲士凡八千，勒陳以待之。陳主通於蕭摩訶之妻，故摩訶初無戰意；唯魯廣達以其徒力戰，與弼相當。隋師退走者數四，弼麾下死者二百七十三人，弼縱煙以自隱，窘而復振。〔窘，渠隕翻。復，扶又翻；下同。〕陳兵得人頭，皆走獻陳主求賞，弼知其驕惰，更引兵趣孔範；〔趣，七喻翻，又讀曰趨。〕範兵暫交即走，陳諸軍顧之，騎卒亂潰，不可復止，死者五千人。員明擒蕭摩訶，送於弼，弼牽斬之，摩訶顏色自若，弼乃釋而禮之。
任忠馳入臺，見陳主言敗狀，曰：「官好住，〔好，宜也；住，止也；今南人猶是言。〕臣無所用力矣！」陳主之金兩縢，〔縢，徒登翻。以繩約物曰縢。〕使募人出戰，忠曰：「陛下唯當具舟楫，就上流眾軍，〔謂往就周羅黃等。〕臣以死奉衛。」陳主信之，敕忠出部分，〔分，扶問翻。〕令宮人裝束以待之，怪其久不至。時韓擒虎自新林進軍，忠已帥數騎迎降於石子岡。〔帥，讀曰率。降，戶江翻；下同。〕領軍蔡徵守朱雀航，聞擒虎將至，眾懼而潰。忠引擒虎軍直入朱雀門，陳人慾戰，忠揮之曰：「老夫尚降，諸軍何事！」〔「軍」，或作「君」。〕眾皆散走。於是城內文武百司皆遁，唯尚書僕射袁憲在殿中，尚書令江總等數人居省中。陳主謂袁憲曰：「我從來接遇卿不勝餘人，今日但以追愧。〔此猶劉禪之於郤正也。〕非唯朕無德，亦是江東衣冠道盡。」
陳主遑遽，將避匿，憲正色曰：「北兵之入，必無所犯。大事如此，陛下去欲安之！臣願陛下正衣冠，御正殿，依梁武帝見侯景故事。」〔事見一百六十二卷梁武帝太清三年。〕陳主不從，下榻馳去，曰：「鋒刀之下，未可交當，吾自有計！」從宮人十餘出後堂景陽殿，將自投於井，憲苦諫不從；後閤舍人夏侯公韻以身蔽井，〔夏，戶雅翻。〕陳主與爭，久之，乃得人。既而軍人窺井，呼之，不應，欲下石，乃聞叫聲；以繩引之，驚其太重，及出，乃與張貴妃、孔貴嬪同束而上。〔祝穆曰：景陽井在法寶寺。或雲，白蓮閣下有小池，面方丈餘。或雲，在保寧寺覽輝亭側。舊傳雲：欄有石脈，以帛拭之，作臙脂痕，一名臙脂井，又名辱井。梁制：有殿中舍人、守舍人。陳制：殿中舍人為三品蘊位，守舍人為三品勳位，在九品之外，後閤舍人，蓋殿中舍人之守後閣者。〕沈後居處如常。〔處，昌呂翻。〕太子深年十五，閉閤而坐，舍人孔伯魚侍側，〔此太子舍人也。梁制：太子中舍人四人，掌其坊之禁令；舍人十六人，掌文記。中舍人八班，舍人三班。陳制；中舍人六百石，舍人亦如之。〕軍士叩閤而入，深安坐，勞之曰：〔勞，力到翻。〕「戎旅在塗，不至勞也！」軍士鹹致敬焉。時陳人宗室王侯在建康者百餘人，陳主恐其為變，皆召入，令屯朝堂，使豫章王叔英總督之，又陰為之備，及臺城失守，相帥出降。〔朝，直遙翻；下同。守，式又翻。帥，讀曰率。降，戶江翻。〕
賀若弼乘勝至樂遊苑，〔樂，音洛。〕魯廣達猶督餘兵苦戰不息，所殺獲數百人，會日暮，乃解甲，面臺再拜慟哭，謂眾曰：「我身不能救國，負罪深矣！」士卒皆流涕歔欷，〔歔，音虛。欷，音希，又許既翻。〕遂就擒。諸門衛皆走，弼夜燒北掖門入，聞韓擒虎已得陳叔寶，呼視之，叔寶惶懼，流汗股慄，向弼再拜。弼謂之曰：「小國之君當大國之卿，拜乃禮也。入朝不失作歸命侯，〔朝，直遙翻。孫哠降晉，封歸命侯。〕無勞恐懼。既而恥功在韓擒虎後，與擒虎相厪，挺刃而出；〔厪，苦候翻，罵也。挺，拔也。〕欲令蔡徵為叔寶作降箋，命乘騾車歸己，〔騾，盧戈翻。〕事不果。弼置叔寶於德教殿，以兵衛守。」
高熲先入建康，熲子德弘為晉王廣記室，〔熲，居永翻。隋制，諸王記室參軍在錄事、功曹之下。〕廣使德弘馳詣熲所，令留張麗華，熲曰：「普太公蒙面以斬妲己，〔妲己，有蘇氏之美女，商紂嬖之，武王勝殷，殺紂，並誅妲己。妲，當割翻。己，音紀。〕今豈可留麗華！」乃斬之於青溪。德弘還報，廣變色曰：「昔人云，『無德不報』，〔詩大雅抑之辭。〕我必有以報高公矣！」由是恨熲。〔使高熲留麗華而廣納之，文帝必怒，安得成他日奪嫡之謀，是誠宜德之也，顧恨之邪！史為廣殺熲張本。〕
丙戌，晉王廣入建康，以施文慶受委不忠，曲為諂佞以蔽耳目，沈客卿重賦厚斂以悅其上，與太市令陽慧朗、刑法監徐析、尚書都令史暨慧皆為民害，斬於石闕下，以謝三吳。〔斂，力贍翻。暨，戟乙翻。「陽慧朗」一作「惠朗」。「暨慧」之下逸「景」字。〕使高熲與元帥府記室裴矩〔帥，所類翻。〕收圖籍，封府庫，資財一無所取，天下皆稱廣以為賢。矩，讓之之弟子也。〔裴讓之見一百五十八卷梁武帝大同四年。〕
廣以賀若弼先期決戰，違軍令，收以屬吏。〔先，悉薦翻。屬，之慾翻。〕上驛召之，詔廣曰：「平定江表，弼與韓擒虎之力也。」賜物萬段；又賜弼與擒虎詔，美其功。
開府儀同三司王頒，僧辯之子，夜，發陳高祖陵，焚骨取灰，投水而飲之。〔報讎也。陳高祖殺僧辯事見一百六十六卷梁敬帝紹泰元年。〕既而自縛，歸罪於晉王廣；廣以聞，上命赦之。詔陳高祖、世祖、高宗陵，總給五戶分守之。
上遣使以陳亡告許善心，〔使，疏吏翻。〕善心衰服號哭於西階之下， 藉草東向坐三日；〔去年陳遣善心來聘，留於客館，不遣還，事見上卷。西階，賓階也。衰服、藉草，喪禮也。衰，叱雷翻。號，戶刀翻。藉，慈夜翻。〕敕書唁 焉。〔唁，魚戰翻。弔生曰唁。〕明日，有詔就館，拜通直散騎常侍，〔散，悉亶翻。騎，奇寄翻。〕賜衣一襲。〔衣單複具曰襲。〕善心哭盡哀，入房改服，〔改 衰服，服賜服。〕復出，北面立，〔復，扶又翻。〕垂泣，再拜受詔，明月乃朝，〔朝，直遙翻。〕伏泣於殿下，悲不能興。上顧左右曰：「我平陳國，唯獲此人。既能懷其舊君，即我之誠臣也。」敕以本官直門下省。〔通直散騎常侍屬門下省。今敕善心以本官直門下省，何也﹖按唐六典，晉始有門下省，散騎常恃雖隸門下，別為一省，潘岳雲「寓直散騎之省」是也，此隋所以命許善心以通直散騎常侍直門下省歟﹖〕
陳水軍都督周羅黃與郢州刺史荀法尚守江夏，〔江夏，陳郢州治所。夏，戶雅翻。〕秦王俊督三十總管水陸十餘萬屯漢口，不得進，〔漢水入江之口，即沔口也。〕相持踰月。 陳荊州刺史陳慧紀遣南康內史呂忠肅屯岐亭，〔按楊素傳，忠肅屯岐亭，正據江峽。則岐亭在西陵峽口也。考異曰：隋書作「呂仲肅」，南史作「呂肅」，今從陳 書。〕據巫峽，〔按水經，江水出巫峽過秭歸夷陵，逕流頭狼尾灘，而後東逕西陵峽。去年冬，楊素破戚昕，其舟師巳過狼尾而東，呂忠肅所據者，蓋西陵峽也。當 從楊素傳作「江峽」為通。〕於北岸鑿巖，綴鐵鎖三條，〔考異曰：南史作「五條」，今從隋書。〕橫截上流以隋船，忠肅竭其私財以充軍用。楊素、劉仁恩奮兵擊之，四十餘戰，忠肅守險力爭，隋兵死者五千餘人，陳人盡取其鼻以求功賞。既而隋師屢捷，獲陳之士卒，三縱之。忠肅棄柵而遁，素徐去其鎖；〔去，羌呂翻。〕忠肅復據荊門之延洲，素遣巴蜑千人，〔蜑亦蠻也。居巴中者曰巴蜑。此水蜑之習於用舟者也。蜑，徒旱翻。〕乘五牙四艘，以拍竿碎其十餘艦，〔艘，蘇遭翻。艦，戶黯翻。〕遂大破之，俘甲士二千餘人，忠肅僅以身免。陳信州刺史顧覺屯安蜀城，棄城走。〔梁置信州於巴東，西魏取之，其地時屬隋，故陳信州刺史屯於南蜀城。〕陳慧紀屯公安，〔公安，陳荊州治所。〕悉燒其儲蓄，引兵東下，於是巴陵以東無復城守者。陳慧紀帥將士三萬人，樓船千餘艘，沿江而下，〔復，扶又翻。帥，讀曰率；下同。將，即亮翻；下同。〕欲入援建康，為秦王俊所拒，不得前。是時，陳晉熙王叔文罷湘州，還，至巴州，慧紀推叔文為盟主。〔巴州，治巴陵。〕而叔文已帥巴州刺史畢寶等致書請降於俊，俊遣使迎勞之。 〔帥，讀曰率。降，戶江翻。使，疏吏翻；下同。勞，力到翻。〕會建康平，晉王廣命陳叔寶手書招上江諸將，使樊毅詣周羅黃，陳慧紀子正業詣慧紀諭指。時諸城 皆解甲，羅黃乃與諸將大臨三日，〔將，即亮翻。臨，力浸翻。〕放兵散，然後詣俊降，陳慧紀亦降，上江皆平。楊素下至漢口，與俊會。王世積在蘄口，聞陳已 亡，【章：甲十一行本「亡」下有「移書」二字；乙十一行本同；孔本同；張校同。】告諭江南諸郡，於是江州司馬黃偲棄城走，〔蘄，音機，又音其。偲，音 思。〕豫章諸郡太守皆詣世積降。〔守，式又翻。〕
癸巳，詔遣使者巡撫陳州郡。二月，乙未，廢淮南行臺省。〔晉王廣於時將凱還也。〕
2蘇威奏請五百家置鄉正，使治民，簡辭訟。〔治，直之翻；下同。〕李德林以為：「本廢鄉官判事，為其裏閭親識，部斷不平，〔為其，於偽翻。斷，丁亂翻。〕今令鄉正專治五百家，恐為害更甚。且要荒小縣，有不至五百家者，〔令，力丁翻。要，一遙翻。〕豈可使兩縣共管一鄉！」帝不聽。丙申，制：「五百家為鄉，置鄉正一人；百家為裏，置裏長一人。」〔長，知兩翻。〕
3陳吳州刺史蕭瓛能得物情，陳亡，吳人推瓛為主，〔瓛，戶官翻。〕右衛大將軍武川宇文述帥行軍總管元契、張默言等討之。落叢公燕榮以舟師自東海至，【章：甲十一行本「至」下有「亦受述節度」五字；乙十一行本同；孔本同；張校同。】隋書：宇文述，代郡武川人。地理志：馬邑郡善陽縣，大叢置代郡。順政郡鳴水縣，西魏置落叢縣及落叢郡。順政，西魏之興州也。東海郡，海州。燕榮舟自海道入湖，可至吳州，陳置吳州於吳郡。燕，因肩翻。〕陳永新侯陳君範自晉陵奔瓛，〔沈約志：永新縣，吳立，屬安成太守。隋廢安成郡為安復縣。晉陵與吳接壤。〕並軍拒述。述軍且至，瓛立柵於晉陵城東，留兵拒述，遣其將王褒守吳州，自義興入太湖，欲掩述後。述進破其柵，迴兵擊瓛，大破之；〔柵，測革翻。將，即亮翻。〕又遣兵別道襲吳州，王褒衣道士服棄城走。〔衣，於既翻。〕瓛以餘眾保包山，〔包山，在太湖中，其地西北距吳縣百二十里，又名洞庭山，四西皆水，地佔三鄉，環四十里，土宜橘柚。〕燕榮擊破之。瓛將左右數人匿民家，為人所執。述進至奉公埭，〔燕，因肩翻。將，音如字，領也，攜也。埭，徒蓋翻。〕陳東揚州刺史蕭巖以會稽降，與瓛皆送長安，斬之。〔以巖等驅江陵士女降陳也，事見上卷陳長城公禎明元年。〕
楊素之下荊門也，遣別將龐暉將兵略地，南至湘州，城中將士，莫有固志【章：甲十一行本「志」下有「刻日請降」四字；乙十一行本同；孔本同；張校同。】將，即亮翻；下同。〕刺史嶽陽王叔慎，年十八，置酒會文武僚吏。酒酣，叔慎歎曰：「君臣之義，盡於此乎！」〔按陳湘州刺史陳叔文既去鎮，施文慶實代之阻隋兵，不及至，湘州必有守之者，但未知叔慎何時所命耳。〕長史謝基伏而流涕。湘州助防遂興侯正理在坐，〔遂興縣侯也。沈約志：廬陵郡有遂興縣，吳立，日新興，晉武帝太康元年更名。長，知兩翻。坐，徂臥翻。〕乃起曰：「主辱臣死。諸君獨非陳國之臣乎！今天下有難，〔難，乃旦翻。〕實致命之秋也；縱其無成，猶見臣節，青門之外，有死不能！〔召平，秦時東陵侯，秦亡為民，種瓜青門外。正理自謂陳亡之後，不能編於民伍以求活。〕今日之機，不可猶豫，後應者斬！」眾鹹許諾。乃荊牲結盟，仍遣人詐奉降書於龐暉。〔降，戶江翻。〕暉信之，剋期入城，叔慎伏甲侍之，暉至，執之以狥，並其眾皆斬之。叔慎坐於射堂，招合士眾，數日之中，得五千人。衡陽太守樊通、武州刺史鄔居業皆請舉兵助之。〔隋志：長沙郡衡山縣，舊置衡陽郡。武陵郡，舊置武州。鄔姓，其先仕晉為鄔大夫，子孫因以為氏。鄔，烏古翻。守，式又翻。〕隋所除湘州刺史薛冑將兵適至，與行軍總管劉仁恩共擊之；叔慎遣其將陳正理與樊通拒戰，〔將，即亮翻。〕兵敗。冑乘勝入城，禽叔慎、仁恩，破鄔居業於橫橋，亦擒之，俱送秦王俊，斬於漢口。
嶺南未有所附，數郡共奉高涼郡太夫人洗氏為主，〔高涼縣置高涼郡。洗，又音線。〕號聖母，保境拒守。詔遣柱國韋洸等安撫嶺外，陳豫章太守徐璒據南康拒之，〔徐璒自豫章退保南康。南康郡治贛縣。洸，古黃翻。守，式又翻。璒，都滕翻。〕洸等不得進。晉王廣遣陳叔寶遺夫人書，〔遺，於季翻。〕諭以國亡，使之歸隋。夫人集首領數千人，盡日慟哭，遣其孫馮魂帥眾迎洸。〔洗氏嫁馮融見一百六十三卷梁簡文帝大寶元年。帥，讀曰率。〕洸擊斬徐璒，入，至廣州，說諭嶺南諸州皆定；〔說，式芮翻。考異曰：隋帝紀：「十年八月壬申，遣洸等巡撫嶺南，　百越皆服。」按陳以九年正月亡，至來年八月，並閏計二十一月，豈有洗氏猶不知者！洗氏傳又云晉王遣陳主遺夫人書，則事在九年三月前也，帝紀所云，蓋謂百越已服，奏到朝廷之日也。〕表馮魂為儀同三司，冊洗氏為宋康郡夫人。〔宋文帝元嘉九年，分高涼，立宋康郡。隋志：高涼郡杜原縣，舊有永寧、宋康二郡。〕洸，敻之子也。〔韋敻見一百六十七卷陳高祖永定三年。敻，休正翻。〕
衡州司馬任瓖勸都督王勇據嶺南，〔隋志：梁置衡州於廣州含渥縣。任，音壬。瓖，古回翻。〕求陳氏子孫，立以為帝；勇不能用，以所部來降，〔降，戶江翻。〕瓖棄官去。瓖，忠之弟子也。〔任瓖志趣如此，宜其能自表見於唐元也；蕭摩訶兒豚犬耳。〕
於是陳國皆平，〔陳高祖受梁禪，歲在丁丑，至是而亡，凡五主， 三十三年。得州三十，郡一百，縣四百。按隋志：陳境當時有揚、東揚、南徐、吳、閩、豐、湘、巴、武、江、郢、廣、陳衡、衡、高、羅、新、瀧、建、成、桂、 東寧、靜、南定、越、南合、崖、安、交、愛，凡三十州。〕詔建康城吧宮至，並平蕩耕墾，更於石頭置蔣州。〔以蔣山名州也。〕
晉王廣班師，留王韶鎮石頭城，委以後事，三月，己巳，陳叔寶與其王公百司發建康，詣長安，大小在路，五百里纍纍不絕。帝命權分長安士民宅以俟之，內外脩整，遣使迎勞；陳人至者如歸。〔使，疏吏翻。勞，力到翻；下同。〕夏，四月，辛亥，帝幸驪山，〔驪山在新豐縣。〕親勞旋師。乙巳，（「巳」似應作「卯」。）諸軍凱入，〔奏凱樂而入也。〕獻俘於太廟，陳叔寶及諸王侯將相併乘輿服御、天下圖籍等以次行列，〔將，即亮翻。相，息亮翻。乘，繩證翻；下同。行，戶剛翻。〕仍以鐵騎圍之，〔騎，奇寄翻。〕從晉王廣、奏王俊入，列於殿庭。拜廣為太尉，賜輅車、乘馬、袞冕之服、玄圭、白璧。丙辰，帝坐廣陽門觀，〔廣陽門之觀闕也。觀，古玩翻。〕引陳叔寶於前，及太子、諸王二十八人，司空司馬消難以下至尚書郎凡二百餘人，〔難，乃旦翻。〕帝使納言宣紹勞之；〔勞，力到翻。〕次使內史令宣詔，責以君臣不能相輔，乃至滅亡。叔寶及其羣臣並愧懼伏地，屏息不能對。〔屏，必郢翻。〕既而宥之。
初，武元帝迎司馬消難，〔見一百六十七卷陳高祖永定二年。皇考忠，諡武元帝。〕與消難結為兄弟，情好甚篤，〔好，呼到翻。〕帝每以叔父禮事之。及平陳、消難至，特免死，配為樂戶，二旨而免，猶以舊恩引見；尋卒於家。〔見，賢遍翻。卒，子恤翻。〕
庚【章：甲十一行本「庚」上有「魯廣達追傷本朝淪覆，得疾不療，憤慨而卒」十七字；乙十一行本同；孔本同；張校同。】戌，帝御廣陽門〔廣陽門，大興 宮城正南門也。唐六典曰：隋曰廣陽門，開皇二年作，仁壽元年，改曰昭陽門，唐武德元年，改曰順天門，神龍元年，改承天門。〕宴將士，自門外夾道列布帛之積，〔將，即亮翻。積，子賜翻。凡指所聚之物曰積則去聲，取物而積疊之則入聲。〕達於南郭，班賜各有差，凡用三百餘萬段。故陳之境內，給復十年，〔復，方目翻。〕餘州免其年租賦。
樂安公元諧進曰：「陛下威德遠被，〔被，皮義翻。〕臣前請以突厥可汗為候正，〔厥，九勿翻。可，從刊入聲。汗，音寒。〕陳叔寶為令史，今可用臣言矣。」帝曰：「朕平陳國，本以除逆，非欲誇誕。公之所奏，殊非朕心。突厥不知山川，何能警候；叔寶昏醉，寧堪驅使！」諧默然而退。
辛酉，進楊素爵為越公，〔按隋書，楊素自清河郡公進封郢國公。素言：「逆人王誼前封於郢，不願與之同。」改封越公。〕以其子玄感為儀同三司，玄獎為清河郡公；賜物萬段，粟萬石。命賀若弼登御坐，〔坐，徂臥翻。〕賜物八千段，加位上柱國，進爵宋公。仍各加賜金寶及陳叔寶妹為妾。
賀若弼、韓擒威武，遂平陳國；韓擒虎略不交陳，〔陳，讀曰陣。〕豈臣之此！」擒虎曰：「本奉明旨，令臣與弼同時合勢以取偽都，弼乃敢先期，〔先，悉薦翻。〕逢賊遂戰，致令將士傷死甚多。臣以輕騎五百，兵不血刃，直取金陵，降任蠻奴，〔騎，奇寄翻。降，戶江翻。任，音壬。〕執陳叔寶，據其府軍，傾其巢穴。弼至夕方扣北掖門，臣啟關而納之，斯乃救罪不暇，安得與臣相比！」帝曰：「二將俱為上勳。」於是進擒虎位上柱國，賜物八千段。有司劾擒虎放縱士卒，淫汙陳宮；〔劾，戶概翻，又戶得翻。汙，烏路翻。〕坐此不加爵邑。
加高熲上柱國，進爵齊公，〔熲，居迴翻。熲自勃海郡公進爵齊國公。〕賜物九千段。帝勞之曰：「公伐陳後，人言公反，朕已斬之。君臣道合，非青蠅所能間也。」〔勞，力到翻。青蠅以諭讒言。間，古莧翻。〕帝從容命熲與賀若弼論平陳事，〔從，千容翻。〕熲曰：「賀若弼先獻十策，後於蔣山苦戰破賊。臣文吏耳，焉敢與大將論功！」〔焉，於虔翻。將，即亮翻；下同。〕帝大笑，嘉其有讓。
帝之伐陳也，使高熲問方略於上儀同三司李德林，以授晉王廣；至是，帝賞其功，授柱國，封郡公，賞物三千段。已宣槉訖，或說高熲曰：「今歸功於李德林，諸將必當憤惋，〔說，輸芮翻。惋，烏貫翻。〕且後世觀公有若虛行。」熲入言之，乃止。
以秦王俊為揚州總管四十四州諸軍事，鎮廣陵。晉王廣還幷州。
晉王廣之戮陳五佞也，〔五佞，謂施文慶、沈客卿、陽慧朗、徐析、暨慧景。〕未知都官尚書孔範、散騎常侍王瑳、王儀、御史中丞沈瓘之罪，故得免；及至長安，事並露，乙未，帝暴其過惡，投之邊裔，以謝吳、越之人。瑳刻薄貪鄙，忌害才能；儀傾巧側媚，獻二女以求親暱；〔散，悉亶翻。騎，奇寄翻。瑳，倉何翻。暱，尼質翻。〕瓘險慘苛酷，發言邪諂，故同罪焉。
帝給賜陳叔寶甚厚，數得引見，班同三品；每預宴，恐致傷心，為不奏吳音。〔數，所角翻。見，賢遍翻。為， 於偽翻。〕後監守者奏言：「叔寶雲，『既無秩位，每預朝集，願得一官號。』」帝曰：「叔寶全無心肝！」監者又言：「叔寶常醉，〔監，古銜翻。朝，直遙 翻。〕罕有醒時。」帝問：「飲酒幾何﹖」對曰：「與其子弟日飲一石。」帝大驚，使節其酒，既而曰：「任其性；不爾，何以過日！」〔嗚呼，此陳叔寶所以得死 於枕蓆也！〕帝以陳氏子弟既多，恐其在京城為非，乃分置邊州，給田業使為生，歲時賜衣服以安全之。
詔以陳尚書令江總為上開府儀同三司，僕射袁憲、驃騎蕭摩訶、領軍任忠皆為開府儀同三司，〔射，寅謝翻。驃，匹妙翻。騎，奇寄翻。任，音壬。〕吏部尚書吳興姚察為祕書丞。上嘉袁憲雅操，下詔，以為江表稱首，授昌州刺史。〔隋志：舂陵郡，後魏置南荊州，西魏改曰昌州。〕聞陳散騎常侍袁元友數直言於陳叔寶，擢拜主爵侍郎。〔散，悉亶翻。騎，奇寄翻。隋志：主爵侍郎，屬吏部尚書。〕謂羣臣曰：「平陳之初，我悔不殺任蠻奴。受人榮祿，兼當重寄，不能橫屍徇國，乃雲無所用力，與弘演納肝何其遠也！」〔衛懿公與狄人戰於熒澤，為狄人所殺，弘演納肝以殉之。〕
帝見周羅黃，慰諭之，許以富貴。羅黃垂泣對曰：「臣荷陳氏厚遇，〔荷，下可翻。〕本朝淪亡，無節可紀。〔朝，直遙翻；下同。〕得免於死，陛下之賜也，何富貴之敢望！」賀若弼謂羅黃曰：「聞公郢、漢捉兵，〔若，人者翻。捉，把也。〕即知揚州可得。王師利涉，果如所量。」〔量，音良。〕羅黃曰：「若得與公周旋，勝負未可知。」〔周羅黃何以得此於賀若弼哉！史家溢美耳。〕頃之，拜上儀同三司。先是，陳將羊翔來降，〔先，悉薦翻。降，戶江翻。〕伐陳之役，使為鄉導，〔鄉，讀曰嚮。〕位至上開府儀同三司，班在羅黃上。韓擒虎於朝堂戲之曰：「不知機變，乃立在羊翔之下，能無愧乎！」〔朝，直遙翻。〕羅黃曰：「昔在江南，久承令問，〔令，力定翻，美也。〕謂公天下節士，今日所言，殊非所望。」擒虎有愧色。
帝之責陳臣也，陳叔文獨欣然有得色。〔得色，自得其意而形於色。〕既而復上表自陳：〔復，扶又翻。〕「昔在巴州，已先送款，乞知此情，望異常例！」帝雖嫌其不忠，而欲懷柔江表，乃授叔文開府儀同三司，拜直州刺史。〔宜州置於京兆華原縣。〕
初，陳散騎常侍韋鼎聘於周，〔韋鼎傳：陳太建中聘。散，悉亶翻。騎，奇寄翻。〕遇帝而異之，謂帝曰：「公當大貴，貴則天下一家，歲一周天，〔歲星，木星也，十二年一周天。〕老夫當委質於公。」〔質，如字。〕及至德之初，〔陳長城公即位，改元至德。〕鼎為太府卿，盡賣田宅，大匠卿毛問其故，鼎曰：「江東王氣，盡於此矣！〔王，於況翻，又音如字。〕吾與爾當葬長安。」及陳平，上召鼎為上儀同三司。鼎，叡之孫也。〔韋叡著功名於梁武帝之時。〕
壬戌，詔曰：「今率土大同，含生遂性；太平之法，方可流行。凡我臣民，澡身浴德，家家自脩，人人克念。〔書曰：惟狂克唸作聖。〕兵可立威，不可不戢；刑可助化，不可專行。禁衛九重之餘，〔重，直龍翻。〕鎮守四方之外，戎旅軍器，皆宜停罷。世路既夷，羣方無事，武力之子，俱可學經；民間甲仗，悉皆除毀。頒告天下，鹹悉此意。」
賀若弼撰其所畫策上之，〔若，人者翻。，士免翻，述也。上，時掌翻。〕謂為御授平陳七策。帝弗省，〔省，悉井翻，視也。〕曰：「公欲發揚我名，我不求名；公宜自載家傳。」〔傳，直戀翻。〕弼位望隆重，兄弟並封郡公，為刺史、列將，家之珍玩，不可勝計，〔將，即亮翻。勝，音升。〕婢妾曳羅綺者數百，〔羅，交眼；綺，細綾。〕時人榮之。其後突厥來朝，〔厥，九勿翻。朝，直遙翻。〕上謂之曰：「汝聞江南有陳國天子乎﹖」對曰：「聞之。」上命左右引突厥詣韓擒虎前曰：「此是執得陳國天子者。」擒虎厲色顧之，突厥惶恐，不敢仰視。
左衛將軍龐晃等短高熲於上，上怒，皆黜之，〔龐晃自結納於潛躍之辰，與上情契甚密，而與高熲有隙，與廣平王雄挾舊屢言熲之短，故皆被黜。熲，居永翻。〕親禮逾密。因謂熲曰：「獨狐公猶鏡也，每被磨瑩，皎然益明。」初，熲父賓為獨狐信僚佐，賜姓獨狐氏，故上常呼為獨孤而不名。〔按獨孤信之誅，妻子徙蜀，獨孤後以賓父之故吏，每往來其家。熲之遭遇，豈專以才略哉！外得君而內蒙君母親禮也。及夫外則見忌於君，內則失愛於君母，隋見疏棄，君臣之際，可無謹乎！〕
4樂安公元諧，性豪俠，有氣調，〔調，徒釣翻。〕少與上同學，甚相愛，及即位，累歷顯仕。諧好排詆，不能取媚左右。〔少，詩照翻。好，呼到翻。〕與上柱國王誼善，誼誅，〔王誼誅見一百七十六卷陳長城曰：公至德三年。〕上稍疏忌之。或告諧與從父弟上開府儀同三司滂、臨澤侯鸞、〔隋志：毗陵邵義興縣舊有臨澤縣。從，才用翻。〕上儀同三司祈【章：甲十一行本「祈」作「祁」；乙十一行本同；孔本同；下同。】緒等謀反，〔祈姓，出於黃帝，黃帝之子得姓者十四人，祈其一也。又曰：晉獻侯四世孫曰奚，食邑於祈，孫以為氏。〕下有司按驗，奏「諧謀令祈緒勒党項兵斷巴、蜀。〔下，遐嫁翻。令，力丁翻。斷，音短。〕又，諧嘗與滂同謁上，諧私謂滂曰：『我是主人，殿上者賊也。』因令 滂望氣，滂曰：『彼雲似蹲狗走鹿，〔蹲，慈尊翻。〕不如我輩有福德雲。』」上大怒，諧、滂、鸞、緒並伏誅。〔考異曰：李德林傳雲：「德林以梁士彥，元諧頻 有逆意，江南抗衡上國，乃著天命論上之。」諧傳雲：「平陳後數歲，人告諧謀反。」按諧請以叔寶為內史，則陳亡時猶在。楊雄方用事，諧欲譖去之，則雄未為司空，故附於此。按「內史」當依正文作「令史」；按通鑑上正文亦書元諧言，請以陳叔寶為令史。按內史隋之要官，元諧安敢請以陳叔寶為是官邪！〕
5閏月，己卯，以吏部尚書蘇威為右僕射。〔射，寅謝翻。〕六月，乙丑，以荊州總管楊素為納言。
6朝野皆稱封禪，〔朝，直遙翻；下同。「稱」，當作「請」。又竊謂稱，舉也；言朝野舉封禪事為言也。〕秋，七月，丙午，詔曰：「豈可命一將軍除一小國，遐邇注意，便謂太平。以薄德而封名山，用虛言而幹上帝，非朕攸聞。而今而後，言及封禪，宜即禁絕！」
7左衛大將軍廣平王雄，貴寵特盛，與高熲、虞慶則、蘇威稱為四貴。雄寬容下士，〔下，遐嫁翻。〕朝野傾屬，〔屬，之慾翻。〕上惡其得眾，〔惡，烏路翻。〕陰忌之，不欲其典兵馬；八月，壬戌，以雄為司空，實奪之權。雄既無職務，乃杜門不通賓客。〔雄以是能保其身於猜忌之朝。〕
8帝踐阼之初，柱國沛公鄭譯請脩正雅樂，詔太常卿牛弘，國子祭酒辛彥之、博士何妥等議之，積年不決。〔妥，他果翻。〕譯言：「古樂十二律，旋相為宮，各用七聲，世莫能通。」譯因龜茲人蘇祗婆善琵琶，始得其法，推演為十二均、八十四調，以校太樂所奏，例皆乖越。譯又於七音之外更立一聲，謂之應聲，作書宣示朝廷。〔隋志：譯雲：「考尋樂府，鍾石律呂，皆有宮、商、角、徵、羽、變宮、變徵之名，七聲之內，三聲乖應，每恆求訪，終莫能通。」先是周武帝時，有龜茲人蘇祇婆從突厥皇后入國，善胡琵琶，聽其所奏，一均之中，間有七聲，因而問之， 調有七種，以其七調勘校七聲，冥若合符。一曰婆妷力，華言平聲，即宮聲也。二曰雞識，華言長聲，即南呂聲也。三曰沙識，華言質直聲，即角聲也。四曰沙侯加 濫，華言應聲，即變徵聲也。五曰沙臘，華言應和聲，即徵聲也。六曰般贍，華言五聲，即羽聲也。七曰俟利鼡，華言斛牛聲，即變宮聲也。譯因習而彈之，始得七聲之正。然其就此七調，又有五旦之名，旦作七調，以華言譯之，旦者則謂均也，其聲亦應黃鍾、太簇、林鍾、姑洗五均，已外七律，更無調聲。譯遂因其捻琵琶，絃柱相飲為均，推演其聲，更立七均，合成十二，以應十二律，律有七音，音立一調，故成七調。十二律合八十四調，旋轉相交，盡皆和合。仍以其考校太樂所奏，林鍾之宮，應用林鍾為宮，乃用黃鍾為宮，應用南呂為商；乃用太簇為商；應用應鍾為角，乃取姑洗為角。故林鍾一宮，七聲三聲並戾，其十一宮七十七音，例皆乖越，莫有通者。又以編縣有八，因作八音之樂，七音之外，更立一聲，謂之應聲。作書二十餘篇，以明其指。龜茲，音丘慈。賢曰：今音丘勿翻。茲，音沮惟翻，蓋急言耳。〕與邳公世子蘇夔議累黍定律。
時人以音律久無通者，非譯、夔一朝可定。帝素不悅學，而牛弘不精音律，何妥自恥宿儒反不逮譯等，常欲沮壞其事，〔沮，在呂翻。壞，音怪。〕乃立議，非十二律旋相為宮及七調，〔調，徒釣翻；下同。〕競為異議，各立朋黨；或欲令各造樂，待成，擇其善者而從之。妥恐樂成善惡易見，〔易，弋豉翻。〕乃請帝張樂試之，先白帝雲：「黃鍾象人君之德。」及奏黃鍾之調，帝曰：「滔滔和雅，甚與我心會。」妥因奏止用黃鍾一宮，不假餘律。帝悅，從之。
時又有樂工萬寶常，〔萬，姓也。孟子門人有萬章。〕妙達鍾律。譯等為黃鍾調成，奏之，帝召問寶常，寶常曰：「此亡國之音也。」帝不悅。寶常請以水尺為律，以調樂器，上從之。〔以調，如字。〕寶常造諸樂器，其聲率下鄭譯調二律，損益樂器，不可勝紀。〔勝，音升。〕其聲雅淡，不為時人所好，〔好，呼到翻。〕太常善聲者多排毀之。蘇夔尤忌寶常，夔父威方用事，凡言樂者皆附之而短寶常，寶常槳竟為威所抑，寢不行。
及平陳，獲宋、齊舊樂器，並江樂工，帝令廷奏之，歎曰：「此華夏正聲也。」乃調五音為五夏、二舞、登歌、房內十四調，賓祭用之。〔五夏、昭夏、皇夏、諴夏、需夏、肆夏。二舞，文、武二舞。登歌，升堂上而歌，匏竹在下，貴人聲也。帝龍潛時，倚琵琶作歌二首，名曰地厚天高，託言夫妻之義，因即取之為房內曲。十四調，後周故事，懸鍾、磬法七正七倍，合為十四，蓋準變宮、變徵，凡為七聲，有正有倍，為十四也。夏，戶雅翻。〕仍詔太常置清商署以掌之。
時天下既壹，異代器物，皆集樂府。牛弘奏：「中國舊音多在江左，〔典午南渡，未能備樂，石氏之亡，樂人頗有鄴而南者。苻堅淮淝之敗，晉始獲樂工，備金石。慕容垂破西燕，盡獲苻氏舊樂。子寶喪敗，其鍾律令李佛等將太樂細伎奔慕容德。德子超獻之姚秦以贖其母。宋武平姚泓，收歸建康，故云多在江左。〕前克荊州得梁樂，〔克荊州見一百六十五卷梁元帝承聖三年。〕今平蔣州又得陳樂，史傳相承〔傳，直戀翻。〕以為合古，請加脩緝以備雅樂。其後魏之樂及後周所用，雜有邊裔之聲，皆不可用，請悉停之。」冬，十二月，【章：甲十一行本「月」下有「甲子」二字；乙十一行本同；孔本同。】詔弘與許善心、姚察及通直郎虞也基參定雅樂。〔按煬帝始置通直郎，從六品，屬謁者豪。虞世基傳雲，以通直郎直內史省。其通直散騎侍郎歟﹖品從五。〕世基，荔之子也。〔虞荔見一百六十八卷陳世祖天嘉二年。荔，力制翻。〕
9己巳，以黃州總管周法尚為永州總管，〔隋志：永安郡，後齊置衡州，開皇五年，改曰黃州。零陵郡，平陳初置永州總管府。〕安集嶺南，給黃州兵三千五百人為帳內，陳桂州刺史錢季卿等皆詣法尚降。〔始安郡，梁置桂州。降，戶江翻。〕定州刺史呂子廓，〔鬱林郡，梁置定州。〕據山洞，不受命，法尚擊斬之。
10以駕部侍郎狄道辛公義為岷州刺史。〔隋志：駕部侍郎，屬兵部尚書。狄道縣，屬金城郡。臨洮郡溢樂縣，西魏置岷州。〕岷州俗畏疫，一人病疫，闔家避之，病者多死。公義命皆輿置己之聽事。〔輿，羊茹翻。〕暑月，病人或至數百，聽廊皆滿，〔聽，與廳同。〕公議設榻，畫夜處其間，〔處，昌呂翻。〕以秩祿具醫藥，身自省問。〔省，悉景翻。〕病者既愈，乃召其親戚諭之曰：「死生有命，豈能相染！若相染者，吾死久矣。」皆慚謝而去。其後人有病者，爭就使君，〔使，疏吏翻。〕其家親戚固留養之， 始相慈愛，風俗遂變。後遷幷州刺史，下車，先至獄中露坐，親自驗問。十餘日間，決遣鹹盡，方還聽事受領新訟。事皆立決；若有未盡，必須禁者，公義即宿聽 事，終不還閤。〔還，音如字，又從宣翻。〕或諫曰：「公事有程，使君何自苦！」公義曰：「刺史無德，不能使民無訟，豈可禁人在獄而安寢於家乎！」罪人聞之，鹹自款服。〔款，誠也；款服，猶言誠服也。〕後有訟者，鄉閭父老遽曉之曰：「此小事，何忍勤勞使君！」訟者多兩讓而止。〔使，疏吏翻。〕
十年（庚戌、五九○）
1春，正月，乙未，以皇孫昭為河南王，楷為華陽王。〔華，戶化翻。〕昭，廣之子也。
2二月，【章：甲十一行本「月」下有「庚申」二字；乙十一行本同；孔本同；張校同。】上幸晉陽，命高熲居守。〔熲，居永翻。守，手又翻。〕夏，四月，辛酉，至自晉陽。
3成安文子李德林，〔成安，縣名。文，諡也。子，爵也。成安縣，屬魏郡。〕恃其才望，論議好勝，〔好，呼到翻。〕同列多疾之；由是以佐命元功，十年不徙級。德林數與蘇威異議，高熲常助威，奏德林狠戾，〔數，所角翻。狠，戶墾翻。〕上多從威議。上賜德林莊店，使自擇之，德林請逆人高阿那肱衛國縣市店，〔高阿那肱與王謙舉兵誅。衛國縣，本漢觀縣，屬東郡，光武改曰衛國，魏收地形志屬頓丘郡；隋開皇六年改曰觀城，屬武陽郡。〕上許之。及幸晉陽，店人訴稱高氏強奪民田，於內造店賃之。〔賃，乃禁翻。〕蘇威因奏德林誣罔，妄奏自入，司農卿李圓通等復助之曰：「此店收利如食千戶，請計日追贓。」上自是益惡之。〔復，扶又翻；下同。惡，烏路翻。〕虞慶則等奉使關東巡省，還，〔使，疏吏翻。省，悉景翻。還，從宣翻，又如字。〕皆奏稱「鄉正專理辭訟，黨與憎，公行貨賄，不便於民。」上令廢之。德林曰：「茲事臣本以為不可，然置來始爾，〔置鄉正見上年。〕復即停廢，政令不一，朝成暮毀，深非帝王設法之義。臣望陛下自今羣臣於律令輒欲改張，即以軍法從事；不然者，紛紜未已。」上遂發怒，大詬雲：「爾欲以我為王莽邪！」〔上以權數得國，猜疑羣下，以王莽篡漢，變更法令而亡，疑德林以況己，故怒。詬，苦候翻。邪，音耶。〕先是，德林稱父為太尉諮議以取贈官，給事黃門侍郎猗氏陳茂等密奏：「德林父終於校書，妄稱諮議。」上甚銜之。〔德林之父蓋仕於魏、齊之間。後齊之制公府諮議參軍，從第四品。校書郎，第九品。猗氏縣，屬河東郡。〕至是，上因數之〔數，所具翻，又所主翻。〕曰：「公為內史，典朕機密，比不可豫計議者，〔比，毗至翻。〕以公不弘耳，寧自知乎！又罔冒取店，妄加父官，朕實忿之，而未能發，今當以一州相遣耳。」因出為湖州刺史。〔烏程縣，舊置吳興郡，隋置湖州。宋白曰：湖州，古防風氏之國，漢烏程縣之地，隋置湖州，因太湖而名。長安東南三千四百四十一里。〕德林拜謝曰：「臣不敢復望內史令，請但預散參。」〔復，扶又翻，又音如字。散參，謂散官無職務而預朝參者。散，悉亶翻。〕上不許，遷懷州刺史〔河內郡，舊置懷州。〕而卒。〔卒，子恤翻。〕
李圓通，本上微時家奴，有器幹；及為隋公，以圓通及陳茂為參佐，由是信任之。梁國之廢也，〔梁國廢見上卷陳長城公禎明元年。〕上以梁太府卿柳莊為給事黃門侍郎。莊有識度，博學，善辭令，明習典故，雅達政事，上及高熲【章：甲十一行本「熲」下有「蘇威」二字；乙十一行本同；孔子同；張校同。】皆重之。與陳茂同僚，不能降意，茂譖之於上，上為疏之，山為饒州剌史。〔隋志：鄱陽郡，梁置吳州，陳廢，隋平陳，置饒州。〕
上性猜忌，不悅學，既任智以獲大位，因以文法自矜，明察臨下，恆令左右覘視內外，有過失則加以重罪。〔恆，戶登翻。覘，醜廉翻，又醜豔翻。〕又患令史贓汙，私使人以錢帛遺之，〔遺，於季翻。〕得犯立斬。每於殿棰人，一日之中，或至數四；嘗怒問事揮楚不甚，〔問事者，行杖之人也。楚，荊也，以之箠人。箠，止橤翻。〕即命斬之。尚書左僕射高熲、治事侍御史柳彧等諫，〔治，直之翻。彧，於六翻。〕以為「朝堂非殺人之所，殿廷非決罰之地。」上不妠。熲等乃盡詣朝堂請罪，〔朝，直遙翻。熲，居水翻。〕上顧謂領左右都督田元曰：〔後齊之制，有領左、右府，將軍之下置正副都督，隋蓋因之。煬帝改領左、右府為備 身府。〕「吾杖重乎﹖」元曰：「「重。」帝問其狀，元舉手曰：「陛下杖大如指，捶人三十者，比常杖數百，故多死。〔捶，止橤翻；下同。〕上不懌，乃令殿內 去杖，〔去，羌呂翻〕卻有決罰，各付所由。〔所由，猶言所主也〕後楚州行參軍李君才〔隋志：江都郡山陽縣舊置山陽郡，開皇十二年置楚州。隋置，州置剌史、 長史、司馬參軍事行參軍。〕上言曰：「上寵高熲過甚﹖」〔上言之上，時掌翻。〕上大怒，命杖之，而殿內無杖，遂以馬捶殺之，〔捶，止橤翻。〕自是殿內復置杖。〕未幾，怒甚，又於殿廷殺人；〔復，扶又翻。居豈翻。〕兵部侍郎馮基固諫，〔兵部尚書統兵部、職方、駕部。庫部四曹，各置侍郎。〕上不從，竟於殿廷殺之。上亦尋悔，宣慰馮基，而怒羣臣不諫者。
4五月，乙未，詔曰：「魏末喪亂，軍人權置坊府，〔元魏之季，兵制有六坊，後齊因之，亦曰六府。喪，息浪翻。〕南征北伐，居處無定，〔處，昌呂翻。〕家無完堵，地肝包桑，〔包桑多根，植桑至於根多，民安其居之驗。〕朕甚愍之。凡是軍人，可悉屬州縣墾田，籍帳一與民同。軍府統領，宜依舊式。罷山東、河南及北方緣邊之地新置軍府。」
5六月，辛酉，制民年五十免役收庸。
6秋，七月，癸卯，以納言楊素為內史令。
7冬，十一月，辛丑，上祀南郊。〔南隋郊為壇於國之南，太陽門外道西一里，去宮十里。壇高七尺，廣四丈。孟春上辛，祠所感帝赤熛怒於其上，以太祖武元皇帝配。〕
8江表自東晉已來，刑法疏緩，世族陵駕寒門；平陳之後，牧民者盡更變之。〔更，工衡翻。〕蘇威復作五，教使民無長幼悉誦之，士民嗟怨。民間復訛言隋欲徙之入 關，〔復，扶又翻。〕遠近驚駭。於是婺州汪文進、越州高智慧。蘇州沈玄捏皆舉兵反，〔隋志：東陽郡，平陳置婺州。會稽郡，梁置東楊州，陳改曰困州，平陳改 吳州，後改越州。吳郡，陳置吳州，平陳改蘇州。捏，烏外翻。〕自稱天子，署置百官。樂安蔡道人、蔣山李嵶、【章：甲十一行本「嵶」作「稜」；乙十一行本 同；孔本同。】饒州吳世華、溫州沈孝徹、泉州王國慶、杭州楊寶英、交州李春等皆自稱大都督，〔考隋志無樂安，下曰陳之故境，則當於陳境求之。沈約志；鄱陽太守有樂安縣，吳立。新唐志；台州大樂安縣，唐初，析臨海置。以下文江〔汪〕文進令蔡道人守樂安觀之，蓋台州之樂安。蔣山，在蔣州江寧縣。永嘉郡，開皇九年置處州，十二年改栝州，唐高宗上元年，始析栝州之永嘉、安固置溫州。安陸郡京山縣有溫州，非陳境，當是永嘉之溫州，史追書耳。建安郡，陳置閩州，平陳改曰泉州。餘杭郡，平陳置杭州。交趾郡，舊曰交州。嵶，力膺翻。〕攻陷州縣。陳之故境，大抵皆反，大者有眾數萬，小者數千，共相影響，執縣令，或抽其腸，或臠其肉食之，曰：「更能儂誦五教邪﹗」〔邪，音耶。〕詔以楊素為行軍總管以討之。
素將濟江，使始興麥鐵杖戴束笹，夜，浮渡江〔隋志；南海郡始興縣，南濟置衡州，平陳，權置廣州總管府。姓苑：高要、始興有麥姓〕覘賊，還而復往，為賊所擒，〔覘，醜廉翻，又醜豔翻。復，扶又翻。還，從宜翻。〕遣兵三十人防之。鐵杖取賊刀，亂斬防者，殺之皆盡，割其鼻，懷之以歸；素大奇之，奏授儀同三司。
素帥舟自楊子津入，〔子津在今真州子縣南。帥，讀曰率。〕擊賊帥棨莫問於京口，破之。〔京口，今鎮江府。帥，類翻；下同。〕進擊晉陵賊帥顧世興。無錫賊帥葉略，皆平之。〔隋志；晉陵、無錫二縣皆屬常州。考異曰：北史楊素傳作「葉皓」，今從隋書。〕沈玄捏敗走，素追擒之。高志慧據浙江東岸為營，周亙百餘裏，船艦被江；〔艦，戶黯翻。被，皮義翻。〕素擊之。子總管南陽來護兒〔子總管，裨將也，領兵，屬總管。南陽郡，舊置荊州，開皇初改為鄧州。姓苑：郲，子姓，商之支孫，食採於來郲，因以為氏，後避難去吧。漢功臣表有軑侯來蒼。〕言於素曰：「吳人輕銳，利在舟楫，必死之賊，難與爭鋒，公宜嚴陳以待之，〔陳，讀曰陣。〕勿與接刃。請假奇兵數千潛渡江，掩破其壁，使良無所歸，進不得戰，此韓信破趙之策也。」〔韓信破趙見十卷漢高帝三年。〕素從之。護兒以輕舸數百〔舸，古我翻。〕直登江岸，襲破其營，因縱火，煙焰漲天。賊顧火而懼，素因縱兵擊，大破之，賊遂潰。智慧逃入海，素躡之至海曲，召行軍記室封德彝計事，〔姓苑：封姓，夏時封父之後。〕德彝墜水，人救，獲免，易衣見素，竟不自言。素後知之，問其故，曰：「私事也，所以不白。」素嗟異之。德彝名倫，以字行，隆之之孫也。〔封隆之，高齊佐命臣。〕汪文進以蔡道人為司空，守樂安，素進討，悉平之。
素遣總管史萬歲帥眾二千，自嬮州別道踰嶺越海，攻破溪洞，不可勝數。〔帥，讀曰率。勝，音升。〕前後七百餘戰，轉鬬千餘裏，寂無聲問者十旬，遠近以萬歲為沒。萬歲置書竹筒中，浮之於水，汲者得之，言於素。素上其事，〔上，時掌翻。〕上嗟歎，賜萬歲十萬。
素又破沈孝徹於溫州，步道向天臺，指臨海，〔按新唐志，天台山在臺州唐興縣，唐興本晉始豐縣，始豐本吳之始平縣。唐志雲：武德四年，析臨海置始豐，高宗上元二年，更名唐興。則吳之始豐，隋已併入臨海，天台山此時固屬臨海界。〕逐捕遺逸，前後百餘戰，高智慧走保閩、越。上以素久勞於外，令馳傳入朝。〔傳，株戀翻；下同。朝直遙翻。〕素以餘賊未殄，恐為後 患，復請行，遂乘傳至會稽。〔素既入朝後，自安乘傳至會稽。復，扶又翻。傳，株戀翻。會，工外翻。〕王國慶自以海路艱阻，非北人所習，不設備；素泛海奄 至，國慶惶遽棄州走。餘黨散入海鳥，或守溪洞，素分遣諸將，水陸追捕。密令人說國慶，使斬送智慧以自贖；國慶乃執送智慧，斬於泉州，餘黨悉降。〔將，即亮 翻。說，輸芮翻。降，戶外翻。〕江南大定。
素班師，上遣左領軍將獨孤陀至浚儀迎勞；比到京師，問者日至。〔陀，徒何翻。勞，力到翻。比，必寐翻。〕拜素子玄獎同三司，賞甚厚。陀，信之子也。〔獨孤信，皇后之父，後周功臣。〕
楊素用兵多權略，馭眾嚴整，每將臨敵，輒求人過失而斬之，多者百餘人，少不下十數，流血盈前，言笑自若。及其對陳，先令一二百人赴敵，陷陳則已，〔少，詩沼翻。陳，讀曰陣。令，力丁翻。〕如不能陷而還者，無問多少，悉斬之；又令二三百人復進，〔還，從宜翻。復，扶又翻。〕還如向法。將士股慄，有必死之心，由是戰無不勝，稱為名將。素時貴幸，言無不從，其從素行者，微功必錄，至他將〔將，即亮翻。〕雖有大功，多為文吏所譴卻，故素雖殘忍，士亦以此願從焉。
9以幷州總管晉王廣為楊州總管，鎮江都，復以奏王俊為幷州總管。〔復，扶又翻。〕
10番禺夷王仲宣反，〔廣州舊治番禺縣，隋為南海縣。時廣州治始興，仲宣所圍者南海也。番禺，音潘愚。〕嶺南首領多應之，引兵圍廣州。韋洸中流矢卒，〔洸，古黃翻。〕沼以其副慕容三藏檢校廣州道行軍事。又詔給事郎裴矩巡撫嶺南，〔唐六典雲：隋開皇六年，始置六品已下散官，並以郎為正階，尉為從階。正六品上為朝議郎，下為武騎尉；從六品上為通議郎，下為屯騎尉；正七品上為朝請郎，下為驍騎尉；從七品上為朝敵郎，下為遊尉；正八品上為給事郎，下為飛騎尉；從八品上為承奉郎，下為旅騎尉；正九品上為儒林郎，下為雲騎尉；從九品上為文林郎，下為羽騎尉。隋志：煬帝減給事黃門侍郎員，去給事之名，移吏部給事郎名為門下之職，位次黃門下，此時裴矩蓋為吏部給事郎。〕矩至南康，得兵數千人。仲宣遣別將周師舉圍東衡州，〔東衡州亦治如興。將，即亮翻。〕矩與大將軍鹿願擊斬　之，〔鹿，姓也。風俗通：後漢有巴都太守鹿旗。〕進至南海。
高涼洗夫人遣其孫馮暄將兵救廣州，暄與賊將陳佛智素善，逗留不進；夫人知之，大怒，遣使執暄，擊州獄，〔洗，悉典翻，又先薦翻。將，即亮翻。使，疏吏翻。〕更遣孫盎出討佛智，斬之。 進會鹿願於南海，與慕容三藏合擊仲宣，〔藏，徂浪翻。〕仲宣眾潰，廣州獲全。洗氏親被甲，乘介馬，張錦繖，〔繖，蘇旦翻。〕引彀騎衛，從裴矩巡撫二十餘 州。〔彀，古候翻。騎，奇寄翻。從，才用翻。〕蒼悟首領陳坦等皆來謁見，〔隋志：蒼梧郡，梁置成州，隋置封州。〕矩承製署為剌史、縣令，使還統其部落，嶺表遂定。
矩復命，上謂高熲、楊素曰：「韋洸將二萬兵不能早度嶺，朕每患其兵少。〔將，即亮翻。少，詩沼翻。〕裴矩以三千弊卒徑至南海，有臣若此，朕亦何憂﹗」以矩為民部侍郎。〔民部侍郎屬戶部尚書。〕拜馮盎高州剌史，〔高涼郡，舊置高州。〕追贈馮寶廣州總管、譙國公。冊洗氏為譙國夫人，開譙國夫人幕府，置長史以下官屬，官給印章，聽發部落六州兵馬，若有機急，便宜行事。仍敕以夫人誠鵜之故，特赦暄逗留之罪，拜羅州剌史。〔宋白曰：「羅州，本招義郡，奏屬象郡，二漢屬合浦郡，元嘉三年，檀道濟於綾羅江口築石城，因置羅州。〕皇后賜夫人首飾乃宴服一襲，夫人並盛於金篋,〔盛,時徵翻。〕並梁、陳賜物，各藏一庫，每歲時大會，陳之於庭，以示子孫，曰：「我事三代主，惟用一忠順之心，今賜物具存，此其報也；汝曹皆念之，盡赤心於天子﹗」
番州總管趙訥貪虐，〔按隋志廣州治南海，仁壽元年，置番州。趙訥貪虐，必非是年事，史因書之。〕諸俚、獠多亡叛。〔俚，音裏。獠，魯皓翻。〕夫人遣長史張融上寺事，論安撫之宜，並言訥罪，不可招懷遠人。上遣推訥，得其贓賄，竟致於法；委夫人招慰亡叛。夫人親載詔書，自稱使者，歷大餘州，宣述上意，諭諸俚、獠，所至皆降。〔使，疏吏翻。降，戶江翻。〕上嘉之，賜夫人臨振縣湯沐邑，〔臨振縣，漢朱崖地，隋煬帝置臨振郡，今吉陽軍。〕贈馮僕崖州總管。〔隋志：朱崖郡，梁置崖州。〕平原公。〔平原郡公也。〕
十一年（辛亥、五九一）
1春，正月，【章：甲十一行本「月」下有「丙午」二字；乙十一行本同；孔本同。】皇太子妃氏薨。〔為帝與皇后怒太子而廢之張本。〕
2二月，戊午，吐谷渾遣使入貢。吐谷渾可汗誇呂聞陳亡，大懼，〔吐，從暾入聲。谷，音浴。使，疏吏翻。可，從刊入聲。汗，音寒。〕遁逃保險，不敢為寇。誇呂卒，子世伏立，使其兄子無素奉素稱藩，並獻方物，請以女備後庭。上謂無素曰：「若依來請，他國聞之，必當相傚，何以拒之﹗朕情存安養,各令遂性,豈可聚斂子女以實後宮乎﹗」竟不許。
3平鄉令劉曠有異政，〔平鄉縣屬襄國郡。〕以義理曉諭，訟者皆引咎而去，獄中草滿，庭可張羅；遷臨熲令。〔臨熲縣屬熲川郡，煩川郡時為許州。〕高熲薦曠清名善政為天下第一，上召見，勞勉之，〔見，賢遍翻。〕謂侍臣曰：「若不殊獎，何以為勸﹗」丙子，優詔榁為莒州剌史。〔隋志：琅邪郡沂水縣，舊置南青州，後周改為莒州。〕
4辛巳晦，日有食之。
5初，帝微時，與滕穆王瓚不協。帝為周相，以瓚為大宗伯，瓚恐為家禍，陰欲圖帝，帝隱之。〔隋書瓚傳：瓚美姿儀，好書愛士，有令名於當世。周宣帝崩，帝入禁中，將總朝政，令世子勇召之，欲有計議。瓚素與帝不協，聞召不從，曰：「作隨公國，恐不能保，何乃更為族滅事邪﹗」帝相周，瓚拜大宗伯。瓚見羣情未一，恐為家禍，陰有圖帝之計。以是言之，固周之忠臣也。瓚，藏旱翻。〕瓚妃，周高祖妹順陽公主也，與獨孤後素不平，陰為菷詛；〔菷，職救翻。詛，莊助翻。〕帝命出之，瓚不可。秋八月，【章：甲十一行本「月」下有「壬申」二字；乙十一行本同；孔本同。】瓚從帝幸慄園，〔慄園在長安南。〕暴薨，時人疑其遇鴆。乙亥，帝至自慄園。
6沛公鄭譯卒。〔卒，子恤翻。〕
