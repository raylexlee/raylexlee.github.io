△卷第一百三十七
齊紀三〔起上章敦牂（庚午），盡玄黓涒灘（壬申），凡三年。〕
世祖武皇帝中
永明八年（庚午、四九○）
1春，正月，詔放隔城俘二千餘人還魏。〔拔隔城，見上卷，上年。〕
2乙丑，魏主如方山；二月，辛未，如靈泉；〔泉下當有池字。〕壬申，還宮。
3地豆千頻寇魏邊，〔北史曰：地豆乾國在室韋之西千餘裏。〕夏，四月，甲戌，魏徵西大將軍陽平王頤搫走之。頤，新城之子也，〔「新城」當作「新成」，見一百二十八卷未孝武大明元年。考異曰：陽平王頤，帝紀作「熙」，又作「賾」，今從本傳。〕
4甲午，魏遣兼員外散騎常侍邢產等來聘。〔散，悉亶翻。騎，奇寄翻。〕
5五月，己酉，庫莫奚寇魏邊，〔隋書：庫莫奚，東部胡之種，為慕容氏所破，遺落者竄匿松漠之間。其俗甚為不潔，而善射獵，好寇鈔。後單稱為奚。魏高宗皇興二年，置安州，治方城，領密雲、廣陽、安樂等郡。〕未州都將樓龍兒擊走之。〔將，即亮翻。〕
6秋，七月，辛丑，以會稽太守安陸侯緬為雍州刺史。緬，鸞之弟也。緬留心獄訟，得劫，皆赦遣，許以自新，再犯乃加誅；〔勢，謂劫盜也。會，工外翻。緬，彌兗翻。雍，於用翻。〕民畏而愛之。
7癸卯，大赦。
8丙午，魏主如方山；丙辰，遂如靈泉池；八月，丙寅朔，還宮。
9河南王度易侯卒；乙西，以其世子伏連籌為秦、河二州刺史，〔考異曰：齊書作「世子休留成」，今從魏書。〕遣振武將軍丘冠先拜授，且弔之。伏連壽逼冠先使拜，冠先不從，伏連籌推冠先墬崖而死。〔冠，古玩翻。推，吐雷翻。〕上厚賜其子雄；敕以喪委絕域，不可復尋，〔復，扶又翻。〕仕進無嫌。
10荊州刺史巴東王子響，有勇力，善騎射，好武事，自選帶仗左右六十人，皆有膽幹；〔騎，奇寄翻。好，呼到翻。帶仗左右，使之帶器仗而衛左右，因名。〕至鎮，數於內齋以牛酒犒之。〔數，所角翻。犒，苦到翻。〕又私作錦袍、絳襖，欲以餉蠻，交易器仗。〔襖，烏浩翻。〕長史高平劉寅、司馬安定席恭穆連名密啟。上敕精檢。〔言精加檢校也。〕子響聞臺使至，不見槉，〔使，疏吏翻。〕召寅，恭穆及諮議參軍江悆、〔悆，羊茹翻。〕典籤吳脩之、魏景淵等詰之，寅等祕而不言；脩之曰：「既已降敕，政應方便答塞。」景淵曰：「應先檢校。」〔脩之言方便答塞，欲為子響道地也。景淵言應先檢校，欲依敕行之也。塞，悉則翻。〕子響大怒，執寅等八人於後堂，殺之，具以啟聞。上欲赦江悆，聞皆已死，怒，壬辰，以隨王子隆為荊州刺史。
上欲遣淮南太守戴僧靜將兵討子響，〔將，即亮翻。〕僧靜面啟曰：「巴東王年少，長史執之太急，忿不思難故耳。〔少，詩照翻。難，乃旦翻。〕天子兒過誤殺人，有何大罪！官忽遣軍西上，〔上，時掌翻。〕人情惶懼，無所不至。僧靜不敢奉敕。」上不答而心善之。懷答而心善其言，蓋天性所在，而未敢橈國法也。〕乃遣衛尉胡諧之、遊擊將軍尹略、中書舍人茹法亮帥齋仗數百人詣江陵，檢捕羣小，齋仗，天子齋內精仗手也。茹，音如。帥，讀曰率。〕敕之曰：「子響若束手自歸，可全其命。」以平南內史張欣泰為諧之副。〔按齊書張欣泰傳，時為南平內史，當作「南平」。〕欣泰謂諧之曰：「今段之行，勝既無名，負成奇恥。彼兇狡相聚，所以為其用者，或利賞逼威，無由自潰。若頓軍夏口，宣示禍福，可不戰而擒也。」〔夏，戶雅翻。〕諧之不從。欣泰，興世之子也。〔張興世見一百三十一卷宋明帝泰始二年。〕
諧之等至江津築城燕尾洲。〔燕尾洲在江津戍西，江水至此，北合靈溪水〕子響白服登城，頻遣使與相聞，曰：「天下豈有兒反！身不作賊，直粗疏。今便單舸還闕，受殺人之罪，〔使，疏吏翻。舸，古我翻。〕何築城見捉邪﹖」尹略獨答曰：「誰將汝反父人共語！」〔將，引也。〕子響唯灑泣；〔灑泣，揮淚也。〕乃殺牛，具酒饌，餉臺軍，〔饌，雛戀翻，又雛晥翻。〕略棄之江流。子響呼茹法亮；法亮疑畏，不肯往。又求見傳詔；法亮亦不遣，且執錄其使。〔錄，收也。使，疏吏翻。〕子響怒，遣所養勇士收集州、府兵二千人，從靈溪西渡；子響自與百餘人操萬鈞弩，宿江隄上。明日，府，州兵與臺軍戰，子響於陽上發弩射之，臺軍大敗；尹略死，諧之等單艇逃去。〔操，七刀翻。射，而亦翻。艇，待鼎翻，小船也。〕
上又遣丹楊尹蕭順之將兵繼至，〔將，即亮翻〕子響即日將白衣左右三十人，乘艋沿流赴建康。〔舴艋，亦小船也。舴，陟莫幸翻〕太子長懋素忌子響，順之之發建康也，太子密諭順之，使早為之所，勿令得還。子響見順之，欲射堂縊殺之。〔縊，於賜翻，又於謟翻。考異曰：「齊書曰：『子響部下恐懼，各逃散。子響乃白服出降，詔賜死，』蓋蕭子顯為順之諱耳，今從南史。按順之，梁武帝之父。蕭子顯者，仕梁朝而作齊書，故通鑑言其為順之諱。〕
子響臨死，啟上曰：「臣罪踰山海，分甘斧鉞。〔分，扶問翻。〕敕遣諧之等至，竟無宣旨，便建旗入津，對城南岸築城守。臣累遣書信呼法亮，乞白服相見；法亮終不肯。羣小怖懼，〔怖，普布翻。〕遂致攻戰，此臣之罪也。臣此月二十五日，束身投軍，希還天闕。停宅一月，〔希，望也。宅，謂建康諸王宅也。〕臣自取盡，可使齊代無殺子之譏，臣免逆父之謗。既不遂心，今便命盡。臨啟哽塞，知復何陳﹗」〔塞，悉則翻。復，扶又翻。〕
有司奏絕子響屬籍，〔屬籍，宗屬之籍也，今謂之玉牒。〕削爵土，易姓蛸氏；〔蛸，相邀翻，與蕭音相近。〕諸所連坐，別下考。〔謂子響之黨當連坐者，別行下考覈，論定其罪也。下，戶嫁翻。〕
久之，上遊華林園，見一粫透擲悲鳴，問左右；〔句繼。〕曰：「粫子前日墜崖死。」上思子響，因嗚咽流涕。茹法亮頗為上所責怒，蕭順之慙懼，發疾而卒。豫章王嶷表請收葬子響；不許，〔子響先嘗出繼嶷，故以舊恩請收葬。〕貶為魚復侯。〔魚復縣時屬巴東郡。應劭曰：復，音腹〕
子響之亂，方鎮皆啟子響為逆，兗州刺史垣榮祖曰：「此非所宜言。正應雲：『劉寅等孤負恩獎，逼迫巴東，使至於至此。』」上省之，以榮祖為知言。〔省，悉景翻。〕
臺軍焚燒江陵府舍，官曹文書，一時蕩盡。上以大司馬記室南陽樂藹屢為本州僚佐，引見，問以西事。〔見，賢翻。〕藹應對詳敏，上悅，用為荊州治中，敕付以脩復府州事。藹繕脩廨舍數百區，〔廨，古隘翻。〕頃之鹹畢，而役不及民，荊部稱之。
11九月，癸丑，魏太皇太后馮氏殂；高祖勺飲不入口者五日，〔勺，音酌；挹抒之器也。周禮考工記：梓人為飲器，勺一升。〕哀毀過禮。中部曹華陰楊椿諫曰：〔據北史楊椿傳，時為中部法曹。華，戶化翻。〕「陛下荷祖宗之業，〔荷，下可翻。〕臨萬國之重，豈可同匹夫之節以取僵仆！〕僵，居良翻。〕羣下惶灼，莫知所言。〔惶，恐也，遽也。灼，熱也。〕且聖人之禮，毀不滅性；〔孝經曰：三日而食，教民無以死傷生，毀不滅性，此聖人之政也。〕縱陛下欲自賢於萬代，〔楊椿此言說出魏孝文心事。〕其若宗廟何！」帝感其言，為之一進粥。〔為，於偽翻。〕
於是諸王公皆諧闕上表，「請時定兆域，〔兆域，謂葬地，從先帝之兆。〕及依漢、魏故事，並太皇太后終制，既葬，公除。」〔公除者，以天下為公而除服也。〕詔曰：「自遭禍罰，慌惚如昨，〔慌，乎往翻。惚，音忽。鄭玄曰：慌惚，思念益深之時也。〕奉侍梓宮，猶希髣髴。〔事死如事生，猶冀髣髴見之也。〕山陵遷厝，所未忍聞。」冬，十月，王公復上表固請。〔復，扶又翻。〕詔曰：「山陵可依典冊；衰服之宜，情所未忍。」〔謂未忍公除也。衰，讀與纕同倉回翻。〕帝欲親至陵所，戊辰，詔：「諸常從之具，悉可停之；〔從，才用翻。〕其武之衛之官，防侍如法。」〔法，常法也。不撤武衛，備不虞也。〕癸酉，葬文明太皇太后於永固陵。〔陵在方山，不從金陵之兆。〕甲戌，帝謁陵，王公固請公除。詔曰：「比當別敘在心。」〔比，並也；並當別敘在心之所欲言。比，毗至翻。〕己卯，又謁陵。
庚辰，帝出至思賢門右，〔據魏紀，太和元年起朱明思賢門，蓋平城宮之南門也。〕與羣臣相慰勞。〔勞，力到翻。〕太尉丕等進言曰：「臣等以老朽之年，歷奉累聖，國家舊事，頗所知聞。伏惟遠祖有大諱之日，唯侍從梓宮者凶服，〔從，才用翻。〕左右盡皆從吉；四祖三宗，因而無改。〔四祖者，高祖昭成帝，太祖道武帝，世祖太武帝，顯祖獻文帝；三宗明元帝，恭宗景穆帝，高宗文成帝。〕陛下以至孝之性，哀毀過禮，伏聞所御三食不漢半溢，〔禮，喪大記曰：君之喪，子食粥，朝一溢米，暮一溢米，食之無算。註雲：三十兩為一溢，於粟米之法，為米一升二十四分升之一。孔穎達曰：按律曆志：黃鍾之律，其實一籥。律曆志：合籥為合，則二十四銖合重兩；十合為一升，升重十兩；二十兩則米二升。與此不同者。但古秤有二法：說左傳，百二十斤為石，則一斗十二斤，為兩則一百九十二兩，則一升為十九兩有奇。今一兩為二十四銖，則二十兩為四百八十銖，計十九兩有奇為一升，則總有四百六十銖八絫以成四百八十銖，唯有十九銖二絫在，是為米一升二十四分升之一。此大略而言之。陳言曰：以紹興一升，得，漢五升。〕晝夜不釋絰帶，〔喪服，麻在首腰皆曰絰，首絰象緇布冠，腰絰象大帶。絰之言實也，衰之言摧也；衰絰，明中實摧痛也。〕臣等叩心絕氣，坐不安席。願少抑至慕之情，奉行先朝舊典。」〔朝，直遙翻。〕帝曰：「哀毀常事，豈足關言！朝夕食粥，粗可支任，〔粗，坐五翻。任，音壬，勝也，堪也。〕諸公何足憂怖！〔怖，普布翻。〕祖宗情專武略，未脩文教；朕今仰稟聖訓，庶習古道，論時比事，又與先世不同。太尉等國老，政之所寄，於典記舊式或所未悉，〔典記，謂經典、傳記也。〕且可知朕大意。其餘古今喪禮，朕且以所懷別問尚書遊明根、高閭等，公可聽之。」〔遊明根、高閭，時以儒鳴，故帝別與之言。〕
帝因謂明根等曰：「聖人制卒哭之禮，授服之變，皆奪情以漸。〔禮，親始死，，哭無時，謂朝夕哭之外，哀至則哭也。既葬而虞，既虞而卒哭，自此朝夕之間，哀至不哭，猶朝夕哭。三年之喪，服斬衰；翆而小祥，既祥而練；再翆而大祥，既祥而禫；又三月而除服。卒，子恤翻。〕今則旬日之間，言及即吉，特成傷理。」對曰：「臣等伏尋金冊遺旨，蓋以文明太后遺旨書之金冊也。〕諭月而葬，葬而即吉；故於下葬之初，奏練除之事。」帝曰：「朕惟中代所以不遂三年之喪，蓋由君上違世，繼主初立，君德未流，臣義不洽，故身襲袞冕，行即位之禮。朕誠不德，在位過紀，〔宋明帝泰始七年，魏孝文受禪，至是十九年。此言在位過紀，蓋以宋蒼梧王元徽四年顯祖方殂，踰年改元太和，至是十四年，故云在位過紀。十二年為一紀。過，古禾翻。〕昃飲億兆知有君矣。於此之時而不遂哀慕之心，使情禮俱失，深可痛恨！」高閭曰：「社預，晉之碩學，論自古天子無有行三年之喪者，以為漢文之制，闇與古合，雖叔世所行，事可承踵。是以臣私慺慺千請。」〔慺，洛侯翻；慺慺，敬謹貌。〕帝曰：「竊尋金冊之旨，所以奪臣子之心，令早即吉者，慮廢絕政事故也。羣公所請，其志亦然。朕今仰奉冊令，俯順羣心，不敢闇默不言以荒庶政；〔闇，音陰。〕唯欲衰麻廢吉禮，〔衰，叱回翻；下衰絰、除衰、從衰同。〕朔望盡哀誠，情在可許，故專欲行之。如杜預之論，於孺慕之君，諒闇之主，蓋亦誣矣。」〔孺慕，如孺子之慕父母也。〕祕書丞李彪曰：〔曹操為魏王，置祕書令、丞。〕「漢明德馬後保養章帝，母子之道，無可間然；〔間，古莧翻。〕及後之崩，葬不淹旬，尋已從吉。〔漢章帝建初四年六月癸丑，明德皇后崩；七月壬戌，葬。史不書公除之日。此言葬不淹旬，尋已從吉，以漢文三十六日釋服之制推之也。〕然漢草不受譏，明德不損名。願陛下遵金冊遺令，割哀從議。」帝曰：「朕所以眷戀衰絰，不從所議者，實情不能忍，豈徒苟免嗤嫌而已哉！〔衰，倉回翻。嗤，充之翻。〕令奉終儉素，一已仰遵遺冊；但痛慕之心，事繫於予，無聖靈不奪至願耳。」高閭曰：「陛下既下除服於上，臣等獨除服於下，則為臣之道不足。又親御衰麻，復聽朝政，〔復，扶又翻。朝，直遙翻。〕吉凶事雜，臣竊為疑。」帝曰：「先後撫念羣下，卿等哀慕，猶不忍除，奈何令朕獨忍之於至親乎！今朕逼於遺冊，唯望至翆；雖不盡禮，蘊結差申。羣臣各以親疏、貴賤、遠近為除服之差，庶幾稍近於古，易行於今。」高閭曰：「昔王孫祼葬，士安去棺，其子皆從而不違。〔近，其靳翻。易，以豉翻。去，羌呂翻。漢武帝時，楊王孫家累千金，厚自奉養，生無所不致。及病且終，先令其子曰：「吾欲臝葬，以反吾真，必無易吾志。則為布囊盛屍，入土七尺，既下，從足引說其囊，以身親土。」其子不忍，往問其友人祁侯。祁侯與之辯難往復，而於孫終守其說。祁侯曰：「善！」遂臝葬。晉人皇甫謐，字土安，著論曰：「生不能無七尺之軀，死何故隔一棺之土！然則衣衾所以穢身，棺槨所以隔真。吾氣絕之後，便即時服幅巾故衣，以籧篨裹屍擇不毛之土，穿阬下屍，籧篨之外，便以親土。若不如此，則冤悲沒世。」其子從之。〕今親奉遺令而有所不從，臣等所以頻煩幹奏。」李彪曰：「三年不改其父子道，可謂大孝。〔弔論語孔子之言。〕今不遵冊令，恐涉改道之嫌。」帝曰：「王孫、士安皆誨子以儉，及其遵也，豈異今日！改父之道，殆與此殊。縱有所涉，甘受後代之譏，未忍今日之請。」羣臣又言：「春秋烝嘗，事難廢闕。」〔禮曰：喪三年不祭。言帝若行三年之喪，則宗廟之祭將至廢闕也。〕帝曰：「自先朝以來，恆有司行事；〔朝，直遙翻。恆，戶登翻。〕朕賴蒙慈訓，常親致敬。今昊天降罰，人神喪恃，〔詩曰：無母何恃。喪，息浪翻。〕賴宗廟之靈，亦輟歆祀。〔「賴」，蜀本作「想」，當從之。 否則「賴」字衍。【章：十三行本正作「想」；乙十一行本同；孔本同；張校同；退齋校同。】歆，尹今翻。〕脫行饗薦，恐乖冥旨。」羣臣又言：「古者葬而即 吉，不必終禮，此及二漢所以經綸治道，魏、晉所以綱理庶政也。」〔治，直吏翻；下同。〕帝曰：「既葬即吉，蓋季俗多亂，權宜救世耳。三漢之盛，魏、晉之興，豈由簡略喪禮、遺忘仁孝哉！平日之時，公卿每稱當令四海晏然，禮樂日新，可以參美唐、虞，比盛夏、商。〔夏，戶雅翻。〕及至今日，即欲苦奪朕志，使不喻於魏、晉。如此之意，未解所由。」〔解，戶買翻，曉也。〕李彪曰：「今雖治化清晏，然江南有未賓之吳，漠北有不臣之虜，是以臣等猶懷不虞之慮。」〔虞，防也。〕帝曰：魯公帶絰從戎，〔據史記，武王崩，成王幼，管、蔡反，淮夷、淮夷、徐戎起亦並興。魯公伯禽徵之，時有武王之喪，故帶絰從戎也。〕晉侯墨衰敗敵，〔春秋時，晉文公卒，未葬，襄公墨衰絰以敗秦師子殽。衰，倉回翻。敗，補邁翻。〕固聖賢所許。如有不虞，雖越紼無嫌，〔鄭玄曰：越，猶躐也。紼，輴車索。孔穎達曰：未葬之前，屬紼於輴，以備火災。今既祭天地、社稷，須越躐此紼而往祭，故云越紼。紼，音敕倫翻。索，悉各翻。〕而況衰麻乎！豈可於晏安之辰豫念軍旅之事，以廢喪紀哉！古人亦有稱王者除衰而讓闇終喪者，〔闇，音陰。〕若不許朕衰服，則當除衰拱默，魏政冢宰。二事之中，唯公卿所擇。」遊明根曰：「淵默不言，則大政將曠；仰順聖心，請從衰服。」太尉丕曰：「臣與尉元歷事五帝，〔明元、太武、文成、獻文、並孝文為五帝。尉，紆勿翻。〕魏家故事，尤諱之後三月，〔尤諱，猶雲大諱也。尤，甚也；死者，人之所甚諱也。〕必迎神於西，禳惡於北，具行吉禮，〔此魏初所用夷禮也。禳，如羊翻。〕自皇始以來，未之或改。」〔皇始，道武帝年號。〕帝曰：「若能以道事神，不迎自至；苟失仁義，唯迎不來。此乃平日所不當行，〔言不當用夷禮。況，居喪呼！朕在不言之地，〔謂居喪諒陰，三年不言也。〕不應如此喋喋；〔喋，徒協翻；喋喋，多言也，便語也。〕但公卿執奪朕情，遂成往復，追用悲絕。」遂號慟，羣官亦哭而辭出。〔號，戶高翻。〕
初，太后忌帝英敏，恐不利於己，欲廢之，盛寒，閉於空室，絕其食三日；召鹹陽王禧，將立之。太尉東陽王丕、尚書右僕射穆泰、尚書李仲固諫，及止，帝初無憾意，唯深德丕等。泰，崇之玄孫也。〔穆崇，魏開國功臣。〕
又有宦者譖帝於太后，太后杖帝數十；帝默然受之，不自申理；及太后殂，亦不復追問。〔不復追問譖者為誰。復，扶又翻。〕
甲申，魏主謁永固陵。辛卯，詔曰：「羣官以萬機事重，屢求聽政。但哀慕纏綿，未堪自力。近侍先掌機衡者，皆謀猷所寄，但可委之；如有疑事，當時與論決。」
12交州刺史清河房法乘，專好讀書，常屬疾不治事，〔好，呼到翻。屬，之慾翻。〕屬，託也；屬疾，猶言託疾也。治，直之翻。〕由是長史伏登之得擅權，改易將吏，不令法乘知。〔將，直亮翻；下同。〕錄事房季文白之，法乘大怒，繫登之於獄，十餘日。登之厚賂法乘妹夫崔景叔，得出，因將部曲襲州，〔襲州治也。〕執法乘，謂之曰：「使君既有疾，不宜煩勞。」囚之別室。法乘無事，復，就登之求書讀之，〔復，扶又翻。〕登之曰：「使君靜處，〔處，昌呂翻。〕猶恐動疾，豈可看書！」遂不與。乃啟法乘心疾動，不任視事。〔任，音壬。〕十一月，乙卯，以登之為交州刺史。法乘還，至嶺而卒。〔嶺，即大瘐嶺也。史言徒讀書而無政事者，不足以當方任。〕
13十二月，己卯，立皇子子建為湘東王。
14初，太祖以南方錢少，更欲檮錢。建元末，奉朝請孔顗上言，〔少，詩沼翻。朝，直遙翻。顗，魚豈翻。考異曰：齊紀作「孔覬」，今從齊書，南史。〕以為：「食貨相通，理勢自然。李悝雲：『糴甚貴傷民，甚賤傷農；』甚賤甚貴，其傷一也。〔李悝，魏文侯之師。韋昭曰：民謂士、工、商。悝，苦回翻。〕三吳，國之關奧，比歲時被水潦而糴不貴，〔比，毗至翻。被，皮義。〕是天下錢少，非穀賤，此不可不察也。鑄錢之弊，在輕重屢變。重錢患難用，而難用為累輕；〔累，力瑞翻。〕輕錢弊盜鑄，而盜鑄為禍深。民所以盜檮，嚴法不能禁者，由上鑄錢惜銅受工也。惜銅愛工者，意謂錢為無用之器，以通交易，務欲令質輕而數多，使自工而易成，〔易，以豉翻。〕不詳慮其為患也。夫民之趨利，如水走下。〔用漢晁錯之言。趨，讀曰趣。走，音奏。〕今開其利端，從以重刑，是導其為非而陷之於死，豈為政歟！漢興，鑄輕錢，民巧偽者多。至元狩中，始懲其弊，乃鑄五銖錢，周郭其上下，令不可磨取鋊，〔漢初行半兩錢及莢錢，一面有文，一面漫。民盜磨其漫面，取其鋊以更鑄作錢。元狩鑄五銖，文漫兩面皆周鬩為郭，令不得磨取鋊。鋊，音浴，銅屑也。〕而【章：十二行本「而」下有「民」字；乙十一行本同；孔本同。】計其費不能相償，私鑄益少。此不惜銅不愛工之效也。〔少，詩沼翻。〕王者不患無同乏工，每令民不能競，則盜鑄絕矣。宋文帝鑄四銖，至景和，錢益，雖有周郭，而鎔冶不精，於是盜鑄紛紜而起，不可復禁。此惜銅愛工之騇也。〔復，扶又翻。〕凡鑄錢，與其不衷，密重無輕。〔不衷者，不得輕重之中也。〕自漢鑄五鍾至宋文帝，歷五百餘年，制度世有廢興，而不變五銖者，明其輕重可法、得貨之宜故也。按今錢文率皆五銖，異錢時有耳。〔異錢，謂其文非五銖者。〕自文帝鑄四銖，又不禁民翦鑿，為禍既博，鍾弊於今，豈不悲哉！〔鍾，聚也。〕晉氏不鑄錢，後經寇戎水火，耗散沈鑠，〔沈，持林翻。鑠，書孳翻。〕所失歲多譬猶磨砦砥礪，不見其損，有時而盡，〔引漢枚乘之言。〕天下錢何得不竭！錢竭則士、農、工、商皆喪其業，〔喪，息浪翻。〕民何以自存！愚以為宜如舊制，大興鎔鑄，錢重五銖，一依漢法。若官鑄者已布於民，便嚴斷翦鑿，〔斷，音短，禁截也。〕輕小破缺無周郭者，悉不得行。官錢細小者，稱合銖兩，〔稱，尺證翻。合，音閤，合少為多也。〕銷以為大，利貧良之民，塞姦巧之路。錢貨既均，遠近若一，百姓樂業，市道無爭，衣食滋殖矣。」〔塞，悉則翻。樂音洛。〕太祖然之，使諸州郡太市銅炭；會晏駕，事寢。
是歲，益州行事劉悛上言：〔悛，七倫翻，又醜緣翻。〕「蒙山下有嚴道同山，舊鑄錢處，可以經略。」〔蒙山在令雅州嚴道縣南十里，此即漢鄧通鑄錢舊處。〕上從之，遣使入蜀鑄錢。〔使，疏吏翻。〕頃之，以功費多而止。
15自太祖治黃籍，至上，謫巧者戍綠淮各十年，百姓怨望。〔事見上卷四年。至上，謂至武帝時。治，直之翻；下同。〕及下詔：「自宋昇明以前，皆聽復注；〔聽復注籍也。〕其有謫役邊疆，各許還本；此後有犯，嚴加翦治。」
16畏沙威王晃卒。〔諡法：勇以果毅曰威。〕
17吏部尚書王晏陳疾自解，上欲以西昌侯鸞代晏領選，手敕問之，晏啟曰：「鸞清幹有餘；然不諳百氏，〔百氏，百家氏族也。自魏、晉以來，率以門地用人。選，須絹翻。諳，鳥含翻。〕恐不可居此職。」上乃止。
18以百濟王牟大為鎮東大將軍、百濟王。
19高車阿伏至羅及窮奇遣使如魏請為天子討除蠕蠕，〔使，疏吏翻。為，於偽翻。蠕，人兗翻。〕魏主賜以繡袴褶及雜綵百匹。〔褶，音習。〕
九年（辛未、四九一）
1春，正月，辛丑，上祀南郊。
2丁卯，魏主始聽政於皇信東室。〔自居馮太后之喪，至是始聽政。皇信東室，蓋皇信堂之東室也。〕
3詔太廟四時之祭：薦宣皇帝，起裇餅、鴨徳；〔起裇餅，今北人能為之。其餅浮軟，以卷肉噉之，亦謂之卷 餅。程大昌曰：起裇餅，入教裇中，令鬆鬆然也。教，俗書作酵。裇，莫甸翻。孟詵曰：徳，音郝，肉羹也。〕孝皇后，筍、鴨卵；高皇帝，肉膾、羹；昭皇帝，【章：十二行本「帝」作「後」；乙十一行本同；孔本同。】茗、粣、炙魚：〔茗，茶也。本章曰：茗，苦茶。郭瑹曰：早採者為茶，晚採者為茗。粣，類篇雲：色責翻，糝也；又側革翻，糉也。南史虞悰作肩米粣。蓋即今之饊子是也，可以供茶。炙，之石翻。〕皆所嗜也。上夢太祖謂己：「宋氏諸帝常在太廟從我求食，可別為吾致祠。」〔為，於偽翻。〕乃命豫章王妃庾氏四時祠二帝、二後於清溪故宅。〔杜佑曰：蕭齊之世，有清溪宮，後改為華林苑。據下彬傳，清溪在臺城，東宮又在清溪之東。建康志曰：吳大帝鑿通城北塹以洩玄武湖水，發源於鍾山，接於奏淮，謂之清溪。〕牲牢、服章，皆用家人禮。
臣光曰：昔屈到嗜芰，屈建去之，以為不可以私慾幹國之典，〔屈，九勿翻。芰，奇寄翻，菱也。去，羌呂翻。屈建，屈到子也。國語：屈到嗜芰。有疾，召宗老而屬之曰：「祭我必以芰。」及祥，宗老將薦芰。屈建命去之，曰：「祭典有之：『國君有牛享，大夫有羊饋，士有豚犬之奠，庶人有魚炙之薦；籩豆脯醢，則上下共之。』不羞珍異，不陳庶侈，夫子不以其私慾幹國之典。」遂不用。〕況子為天子，而以庶人之禮祭其父，違禮甚矣！衛成公欲祀相，甯武子猶非之；〔左傳僖三十一年，狄圍衛，衛遷於帝丘。衛成公萬康叔謂己曰：「相奪予享。」公命祀相。甯武子不可，曰：「鬼神非其族類，不歆其祀。杞、鄶何事，相之不享於久矣，非衛之罪也。不可以間成王、周公之命祀。請改祀命。」相，息亮翻。〕而況降祀祖考異私室，使庶婦屍之乎！〔豫章王嶷與帝同母，帝為嫡，故通鑑以嶷妃為庶婦。屍，主也。〕
4初，魏主召吐谷渾王伏連籌入朝，伏連籌辭疾不至，輒脩洮陽、泥和二城，置戍兵焉。〔後周武帝逐吐谷渾，置洮陽郡；唐洮州及臨潭縣所治，即洮陽城也。泥和，即水經註所謂迷和城，洮水逕其南，又在洮陽城東。宋白曰：洮州臨洮郡，郡城本名洮陽，在洮水之北，乃吐谷渾所，築，南臨洮水，極峻險，今之洪和城。聖，從暾入聲。谷，音浴。洮，土刀翻。〕二月，乙亥，魏杶罕鎮將長孫百年請擊二戍，〔魏枹罕鎮將帶河州刺史。枹，音膚，將，即亮翻。長，知兩翻。〕魏主許之。
5散騎常侍裴昭明、散騎侍郎謝竣如魏弔，〔散，悉亶翻。騎，奇寄翻。竣，七倫翻，又醜綠翻。〕欲以朝服行事，〔朝，直遙翻；下同。〕魏主客曰：「弔有常禮，何得以朱衣入兇庭！」昭明等曰：「受命本朝，敢輒易。」往返數四，昭明等固執不可。魏主命尚書李仲選學識之士與之言，沖奏遣著作郎上谷成淹。昭明等曰：「魏朝不聽使者朝服，出何典禮﹖」淹曰：「吉凶不相厭。〔厭，於葉翻。〕羔裘玄冠不以弔，〔論語記孔子容止，有是言。〕此童稚所知也。〔稚，直利翻。〕昔季孫如晉，求遭喪之禮以行。〔左傳文六年，季文子將聘於晉，使求遭喪之禮以行，其人曰：「將焉用之﹖」文子曰：「備豫不虞，古之善教也。求而無之實難，過求何害！」〕今卿自江南達來弔魏，方問出何典禮；行人得失，何其達哉！」昭明曰：「二國之禮，應相準望。〔準，揆平之物；又其義，擬也，倣也。對看為望。月有弦望。後漢律曆志：「分天之中，相與為衡，謂之望。」謂日望，日月正相對，其平如衡。準望之言，義取諸此。〕齊高皇帝之喪，魏遣李彪來弔，初不素服，齊朝亦不以為疑；〔帝即位之初，魏遣彪來聘，非弔也。昭明欲以是抗止淹耳。〕何至今日獨見要逼！」〔要，讀曰邀。〕淹曰：「齊不能行亮陰之禮，論月即吉。彪奉使之曰日，齊之君臣，鳴玉盈庭，貂璫曜目。〔漢制侍中，常侍之冠，加黃金璫、貂尾以飾之。晉、宋以後，王公皆冠貂蟬。使，疏吏翻。〕彪不得主人之命，敢獨以素服廁其間乎！皇帝仁孝，侔於有虞，執親之喪，居廬食粥，豈得以此方彼乎！」昭明曰：「三王不同禮，孰能知其得失！」淹曰：「然則虞舜、高宗皆非邪﹖」昭明、竣相顧而笑曰：「非孝者無親，〔孝經之言。〕何可當也！」乃曰：「使人之來，唯齎袴褶，此既戎服，不可以弔，〔晉志曰：袴褶之制，未詳所起，近世凡車駕親戎，中外戒嚴服之，服無定色。使，疏吏翻。褶，音習。〕唯主人裁其弔服！然違本朝之命，返必獲罪。」淹曰：「使彼有君子，卿將命得宜，且有厚賞。若無君子，卿出而光國，得罪何傷！自當有良史書之。」乃以衣，幍給昭明等，〔幍，音苦洽翻。〕使服以致命。己丑引昭明等入見，文武皆哭盡哀。魏主嘉淹之敏，遷侍郎，〔考異曰：楊松玠談藪作「朱淹」，又元：自著作郎遷著佐郎。今從魏書。〕賜絹百匹。昭明，駰之子也。〔裴駰，松之子，註史記行於世。駰，音因。〕
6始興簡王鑑卒。
7三月，甲辰，魏主謁永固陵。夏，四月，癸亥朔，設薦於太和廟。〔「太和廟」，據北史作「太和殿」。水經註：太和殿在太極殿東堂之東。魏書帝紀：太和元年，起太和、安昌二殿。〕魏主始進蔬食，追感哀哭，終日不飯；侍中馮誕等諫，經宿乃飯。甲子，罷朝夕哭。〔蓋亦不能乃期矣。飯，扶晚翻。〕乙丑，復謁永固陵。〔復，扶又翻。〕
魏自正月不雨至於癸酉，有司請祈百神，帝曰：「成湯遭旱，以至誠致雨，〔謂湯以六事自責也。〕固不在曲禱山川。今普天喪恃，〔喪，息浪翻。〕幽顯同哀，何宜四氣未周，〔謂一期而四時之氣始周。〕遽行祀事！唯當責躬以待天譴。」〔譴，去戰翻。〕
8甲戌，魏員外散騎常侍李彪等來聘，為之置燕設樂。〔為，於偽翻。〕彪辭樂，且曰：「主上孝思罔極，興墜正失。〔言行喪禮，興百王之墜典而正其失也。〕去三月晦，朝臣始除衰絰，猶以素服從事，朝，直遙翻。衰，吐回翻。〕是以使臣不敢承奏樂之賜。」朝廷從之。彪凡六奉使，〔據魏紀：上即位之初年至三年，彪凡四來聘，是年再聘，通前凡六。使，疏吏翻。〕上其重之。將還，上親送至琅邪城，命，羣臣賦詩以寵之。〔左傳：晉趙武自宋還過鄭，鄭伯享之於垂隴，七穆皆從。趙孟曰：「七子從君，以寵武也，請皆賦詩以卒君貺。」〕
9己卯，魏作明堂，改營太廟。
10五月，己亥，魏主更定律令於東明觀，〔魏主太和四年，起東明觀。觀，古玩翻。更，工行翻。〕親決疑獄；命李沖議定輕重，潤色辭旨，帝執筆書之。李沖忠勤明斷，加以慎密，為帝所委，情義無間；〔斷，丁亂翻。〕舊臣貴戚，莫不心服，中外推之。
11乙卯，魏長孫百年攻洮陽、泥和二戍，克之俘三千餘人。
12丙辰，魏初造五輅。〔五輅，玉、金、象、革、木也。〕
13六月，甲戌，以尚書左僕射王奐為雍州刺史。〔為後誅奐張本。雍，於用翻。〕
15秋，開七月，乙丑，魏立謁永固陵。
16己卯，魏主詔曰：「烈祖有創業之功，世祖有開拓之德，宜為祖宗，百世不遷。平文之功少於昭成，而廟號太祖，〔道武帝天興初，追尊平文帝為太祖。少，詩沼翻。〕道武之功高於平文，而廟號烈祖，〔明元帝追尊道武帝為烈祖。〕於義未允。朕今奉尊烈祖為太祖，以世祖、顯祖為二祧，〔鄭玄曰：廟之為言，貌也。宗廟者，先祖之尊貌也。祧之言超也，超上去意也。〕餘皆以次而遷。」
八月，壬辰，又詔議養老及禋於六宗之禮。〔尚書：禋於六宗。而諸儒互說不同。王莽以易六子，遂立六宗祠。王肅亦以為易六子。摰虞以為：月令，孟冬，天子祈來年於天宗；天宗，六宗之神也。劉卲以為：萬物負陰之而抱陽，沖氣以為和。六宗者，太極沖和之氣，為六氣之宗者也；虞書謂之六宗，周書謂之天宗。劉孔穎達曰：王肅六宗之說，用家語之文，以四時也、寒暑也、日也、月也、水旱也為六宗，孔註尚書同之。伏生與馬融以天地、四時為六宗。劉歆、孔晁以乾坤之子，六為六宗。賈逵以為天宗三，日、月、星也；地宗三，河、海、岱也。今尚書歐陽夏侯說，六宗者，上及天，天及地，旁及四方，中央恍惚，助陰陽變化，有益於人者也。古尚書說：天宗，日、月、北辰；地宗，岱、河、海也。日、月為陰、陽宗，北辰為星宗，河為水宗，岱為山宗，海為澤宗。鄭玄以星也、辰也、司中也、司命也、風師也、雨師也為六宗。虞喜別論曰：地有五色，太社象之，總五為一，則成六，六為地數，推校經傳，別無他祭也。劉昭以為此說近得其實。張髦曰：父祖之廟六宗，即三昭、三穆也。魏文帝以天皇太帝、五帝、為六宗。杜佑取之。鄭氏曰：禋之言煙，周人尚臭，煙氣之臭聞者。〕先是，魏常以正月吉日於朝廷設幕，中置松柏樹，設五帝座而祠之。〔先，悉薦翻。〕又有探策之祭。帝皆以為非禮，罷之、戊戌，移道壇於桑乾之陰，改曰崇虛寺。〔此即寇謙之道壇也。深，吐南翻。乾，音幹。〕
乙巳，帝引見羣臣，〔見，賢遍翻。〕問以「禘祫，王、鄭之義，是非安在﹖」〔考異曰：禮地作「太和十三年五月壬戌」，今從本紀。〕尚書遊明根等從鄭，中書監高閭等從王。詔：「圜丘、宗廟皆有禘名，從鄭：禘祫並為一祭，從王：著之於令。」〔記大傳曰：禮，不王不禘。王者禘其祖之所自出，以其祖配之。鄭氏註曰：凡太祭曰２禘。大祭其先祖所由生，謂郊祀天也。天者之先，皆憑太微五帝之精以生，皆用正歲之正月郊祭之。又祭法言虞、夏、殷、周禘郊祖宗之法，鄭註雲：禘郊祖宗，謂祭祀配食也；此禘，謂祭昊天於圜丘也。孔穎達曰：王肅論引賈逵說吉禘子莊公。禘者，遞也。審諦昭穆，遷主遞位，孫居王父之處。又引禘於太廟逸禮，昭屍、穆屍，其祝辭總稱孝子、孝孫，則是父子並列。逸禮又云：皆升合於太祖，所以劉歆、賈逵、鄭眾、馬融等皆以為然。鄭不從者，以公羊傳為正，逸禮不可用也。左氏說及杜元凱皆以為禘三年一大祭，在太祖之廟。傳無祫文，然則祫即禘也。取其序昭穆，謂之禘，取其合集羣祖，謂之祫。杜佑通典：孝文帝太和十三年詔：「鄭玄雲：天子祭員丘曰禘，宗廟大祭亦曰禘。三年一祫，五年一禘。祫則毀廟，羣廟之主，於太祖廟合而祭之，禘則增及百官配食者，審諦而祭之。魯禮，三年喪畢而祫，明年而禘。員丘、宗廟大祭俱稱禘。祭有兩禘明也。王肅又云：太子諸侯皆禘於宗廟，非祭天之祭。郊祀后稷不稱禘。禘、祫一名也。合祭，故稱祫，禘而審諦之，故稱禘，非兩祭之名。三年一祫，五年一禘，總而互舉，故稱五年再殷祭，不言一禘一祫，斷可知矣。諸儒之說，大略如是。公卿可議其是非。」當書遊明根言曰：「鄭氏之義，禘者大祭之名。大祭員丘謂之禘者，審諦五精星辰也。大祭宗廟謂之禘者，審諦其昭穆百官也。員丘常合，不言祫，宗廟時合，故言祫。斯則宗廟祫、禘並行，員丘一禘而已。宜於宗廟俱行禘祫之禮。二禮異，故名殊。依禮，春祭特礿，於嘗、於烝，則祫嘗、祫烝，不於三時皆行禘、祫之禮。」中書監高閭又言：「禘祭員丘，與鄭義同者，以為有虞氏禘黃帝非虞在廟之帝。不在廟，非員丘而何﹖又大傳雲：祖其所自出之祖，又非在廟之文。論語稱：禘自既灌以往。據爾雅：禘，大祭也。諸侯無禘禮，惟夏祭稱禘，又非宗廟之禘。魯行天子之儀，不敢專行員丘之禘；改殷之禘，取其禘名於宗廟。因先有祫，遂生兩名。其宗廟禘、祫之祭，據王氏之義，祫而禘，禘止於一時。一時者，祭不欲數，一歲三禘為過數。」詔曰：「明根、閭等據三家之義，論禘、祫詳矣；至於事取折衷，猶有未允。閭以禘、祫為名，義同王氏，禘祭員丘，事與鄭同，無所間然。明根以鄭氏等兩名、兩祭，並存、並用，理有未俱。稱據王義，一時禘祫而闕二時之禘，事有難從。先王制禮，內緣人子之情，外協尊卑之序，故天子七廟，數盡則毀，藏主於太祖之廟，三年而祫祭之。世盡則毀，以示有終之義；三年而祫，以申追達之情。禘祫既是一祭，分而兩之，事無所據。毀廟三年一祫，又有不盡四時，於禮為闕。七廟四時常祭，烚則三年一祭，而又不究四時，於情為簡。王以祫為一祭，於義為長，鄭以員丘為禘與宗廟大祭同，名義亦為當。今互取鄭、王二義；禘、祫並為一祭，從王；禘是祭員丘大祭之名，上下同用，從鄭。若以數則瀆，五年一禘，改祫從禘。五年一禘，則四時盡禘，以稱今情，則旅天，禮文，先禘而後時祭，便即施行，著之於令，永為世法。」〕戊午，又詔：「國家饗祀諸神，凡一千二百餘處；今欲減省羣祀，務從簡約。」又詔：「明堂、太廟，配祭、配享，於斯備矣。白登、崞山、雞鳴山廟，唯 遣有司行事。〔明元帝永興四年，立宣武廟於白登山，歲一祭，無常月。神瑞二年，帝又立宣武廟於白登西。宣武帝至泰常五年始改諡道武。水經註曰：雞鳴山在廣甯郡下洛縣於延水北。昔趙襄子殺代王於夏屋而並其土，襄子之姊，代王夫人也，遂磨笄自殺。代人憐之，為立祠，因名為磨笄山；每夜有野雞羣鳴於祠屋上，故亦名為鳴雞山。文成帝保母常氏葬於是山，別立寢廟。太武帝保母竇氏葬崞山，別立寢廟。崞，音郭。〕馮宣王廟在長安，宜敕雍州以時供祭。」〔馮宣王，太后父朗也，為秦、雍二州刺史，生後於長安，後諆文宣王，因立廟長安。雍，於用翻。〕又詔：「先有水火之神四十餘名及城北星神，今圜丘之下既祭風伯、雨師、司中、司命，〔鄭眾曰：風師，箕也；雨師，畢也；司中、三臺三階也；司命，文昌宮星。玄曰：司中、司命，文昌第五、第四星；或曰：中臺、上臺也。〕明堂祭門、戶、井、緖、中霤，〔鄭氏曰：中霤，猶中室也。古者複穴，是以名室為霤。音力又翻。〕四十神悉可罷之。」甲寅，詔曰：「近論朝日、夕月，〔三代之禮，春朝朝日，秋暮夕月。朝，直遙翻；下同。〕皆欲以二分之日於東、西郊行禮。然月有餘閏，行無常準。若一依分日，或值月於東而行禮於西，序情即理，不可施行。昔祕書監薛謂等以為朝日以朔，夕月以胐。〔日月所會謂之合朔。月生明謂之朏，月之三日也。朏，敷尾翻。〕卿等意謂朔、朏二分，何者為是﹖」尚書遊明根等請用朔朏，從之。
丙辰，魏有司上言，求卜祥日。〔此小祥也。〕詔曰：「筮日求吉，既乖敬事之志，又違永慕之心；今直用晦日。」九月，丁丑夜，帝宿於廟，帥羣臣哭已，〔已，異也。帥，讀曰率。〕帝易服縞冠、革帶、黑屨，侍臣易服黑介幘、〔隋志：幘，尊卑貴賤皆服之。文者長耳，謂之介幘；武者短耳，謂之平上幘；各稱其冠而制之。縞，古老翻。〕白絹單衣、革帶、烏履，遂哭盡乙夜。戊子晦，帝易祭服，縞冠素紕、〔紕，匹毗翻，又必二翻，又扶規翻，冠飾也，緣也。〕白布深衣、〔記曰：古者深衣，蓋有制度，以應規矩，繩權衡。短毋見膚，長毋被上，續衽鉤邊，要縫半下，袼之高下，可以運肘；袂之長短，各詘之及肘。帶，下毋厭髀，上毋厭脅。當無骨者，制十有二幅，以應十二月。袂圓以應規，曲袷如矩以應方，負繩及踝以應直，下齊如權衡以應平。故聖人服之，先王貴之。〕麻繩履，待臣去幘易幍。〔弁缺四隅謂之幍。傅子曰：幍先未有歧，荀文若巾觸樹成歧，時人慕之，因而弗改，今通為慶弔之服，白紗為之，或單或裌。去，羌呂翻。〕既祭，出廟，帝立哭，久之，乃還。〔還，從宣翻，又如字；下同。〕
17冬，十月，魏明堂、太廟成。
18庚寅，魏主謁永固陵、毀瘠猶甚。穆【章：十二行本「穆」上有「司空」二字；乙十一行本同；孔本同。】亮諫曰：「陛下祥練已闋，號慕如始。〔古者既祥而練。闋，事已也。號，戶刀翻。如始，言如初有喪。王者為天地所子，為萬民父母；未有子過哀而父母不戚，父母憂而子獨悅豫者也。今和氣不應，風旱為災，願陛下襲輕服，御常膳，鑾輿時動，鹹秩百神，〔秩者，序而祭之。〕庶使天人交慶。」詔曰：「孝悌之至，無所不通。今飄風、旱氣，皆誠慕未濃，幽顯無感也。所言過哀之咎，諒為未衷。」〕衷，善也，正也，適也。〕十一月，己未朔，魏主禫於太和廟，〔禫，徒感翻，除服之祭也。〕袞冕以祭。既而服黑介幘，素紗深衣，拜陵而還。癸亥，冬至，魏主祀圜丘，遂祀明堂，還，至太和廟，乃入。甲子，臨太華殿，服通天冠，絳紗袍，以饗羣臣。〔劉昭曰：通天冠，高九寸，正豎頂，少邪，乃直下，為鐵卷梁，前有山、展筩，為述，乘輿所常服也。杜佑曰：秦制通天冠，其狀遺失。漢因秦名，制高九寸，正豎頂，少邪，乃直，下，為鐵卷梁，前有山、展筩，為述，駮犀簪導；乘輿所常服。晉因漢制，前加金博山述。述，即鷸也。鷸知天雨，故冠像焉。前有展筩。宋因之，又加黑介幘，玉簪導。唐因之，其纓改以翠緌。〕樂縣而不作。〔縣，讀曰縣。〕丁卯，服袞冕，辭太和廟，帥百官神主遷於新廟。〔新作太廟成，故遷主新廟。帥，讀曰率。〕
19乙亥，魏大定官品。戊戌，【嚴：「戌」改「寅」。】考諸牧守。〔守，式又翻。〕
20魏假通直散騎常侍李彪等來聘。
21魏舊制，羣臣季冬朝賀，服袴褶行，謂之小歲；〔朝，直遙翻。褶，音習。〕丙戌，詔罷之。
22十二月，壬辰，魏遷社於仕城之西。
23魏以安定王休為太傅，齊郡王簡為太保。
24高麗王璉卒，壽百餘歲。〔麗，力知翻。〕魏主為之制素委貌，布深衣，〔為於偽翻。委貌冠，長七寸，高四寸，制如覆盃，前高廣，後卑銳，所謂夏之毋追、殷之章甫者也。本以皁絹為之，今制素者以舉哀。〕舉哀於東郊；遣謁者僕射李安上策贈太傅，諡曰康。孫雲嗣立。
25乙酉，【嚴：「乙」改「己。」】魏主始迎春於東郊。自是四時迎氣皆親之。
26初，魏世祖克統萬及姑臧，獲雅樂器服工人，〔宋文帝元嘉四年，魏克統萬；十六年，克姑臧。晉永嘉之亂，太常樂工多避地河西；夏克長安，獲秦雅樂：故二國有其器服工人。〕並存之。其後累朝無留意者，〔朝，直遙翻。〕樂亞浸盡，音制多亡。高祖始命有司訪民問曉音律者議定雅樂，當時無能知者。然金、石、羽旄之飾，稍壯麗於往時矣。辛亥，詔簡置樂官，使脩其職；又命中書監高閭參定。
27初，晉張斐、杜預共註律三十卷，自泰始以來用之，〔上晉泰始也。〕律文簡約，或一章之中，兩家所處，生殺頓異，〕處，昌呂翻。〕臨時斟酌，吏得為姦。上留心法令，詔獄官詳正舊註。七年，尚書刪定郎王植集定二註，表奏之。〔魏、晉以來，尚書諸曹無刪定郎，此蓋刪定律註而置官。〕詔公卿、八座參議考正竟陵王子良總其事；眾議異同不能壹者，制旨平決。是歲，書成。廷尉山陰孔稚珪上表，以為：「律文雖定，苟用天其平，則法書徒明於爐裏，〔爐與帙同。〕冠魂猶結於獄中。竊尋古之名流，多有法學；今之士子，莫肯為業。縱有習者，世議所輕，將恐此書永淪走吏之矣。今若置律助教，依五經例，國子生有欲讀者，策試高第，即加握用，以補內外之官，無幾士流有所勸慕。」〔幾，居希翻。〕詔從其請，事竟不行。
28初，林邑王範陽邁，世相承襲，〕範陽，邁見一百二十四卷未文帝元嘉二十三年。〕夷人範當根純攻奪其國，遣使獻金簟等物。詔以當根純為都督緣海諸軍事、林邑王。〔為下範諸農攻當根純張本。使，疏吏翻。〕
29魏冀州刺史鹹陽王禧入朝。〔朝，直遙翻。〕有司奏：「冀州民三千人稱禧清明大惠政，請世胙冀州。」魏主詔曰：「利建雖古，未必今宜；〔易曰：利建侯。〕經野由君，理非請。」〔周禮：惟王建國，辦方正位、體國經野。鄭玄註雲：經，謂為之裏數。〕以禧為司州牧、都督司，豫等六州諸軍事。
30初，魏文明太后寵任宦者略陽苻承祖，官至侍中，知都曹事，〔知尚書都曹事也。〕賜以不死之詔。太后殂，承祖坐贓應死，魏主原之削職禁錮於家，仍除悖義將軍，封佞濁子，〔悖，蒲內翻。〕月餘而卒。承祖方用事，親姻爭趨附求利。〔趨，七喻翻。〕其母楊氏為姚氏服〔從母，即姨也。從，才用翻。〕獨否，常謂承祖之母曰：姊雖有一時之榮，不若妹有無憂之樂。」〔樂，音洛。〕姊與之衣服，多不受；強與之，〔強，其兩翻；下強使同。〕則曰：「我夫家世貧，美衣服使人不安。」不得已，或受而埋之。與之奴婢，則曰：「我家無食，不能飼也。」常著弊衣，自執勞苦。〔飼，祥吏翻。〕著，則略翻。〕承祖遣車迎之不肯起；強使人抱置車上，則大哭曰：「爾欲殺我！」由是苻氏內外號為「癡姨」。及承祖敗，有司執其一姨至殿廷。其一姨伏法。帝見姚氏姨貧弊，特赦之。
31李惠之誅也，〔事見一百三十四卷宋順帝星昇二年。〕思皇后之易弟皆死。〔魏孝文諡其母李貴人曰思皇后。〕惠從弟鳳為安樂主簿，長樂坐不軌，誅，〔事見一百三十五卷高帝建元元年。從，才用翻。樂，皆音洛。〕鳳亦坐恐。鳳子安祖等四人逃匿獲免，遇赦及出。既而魏主訪舅氏存者，得安祖等，皆封侯，加將軍。既而引見，謂曰：「卿之先也，再獲罪於時。〔先世，謂惠及鳳。見，賢遍翻。〕王者設官以待賢才，由外戚而舉者，季世之法也。卿等既無異能，且可還家。自今外戚無能者視此。」後又例降爵為伯，去其軍號。〔軍號，將軍之號也。去，羌呂翻。〕時人皆以為帝待馮氏太厚，待李氏太薄；太常高閭嘗以為言，帝不聽。及世宗尊寵外家，乃以安祖弟興祖為中山太守，追贈李惠開府儀同三司、中山公，諡曰莊。
十年（壬申、四九二）
1春，正月，戊午朔，魏主朝饗羣臣於太華殿，懸而不樂。
2己未，魏主宗祀顯祖於明堂以配上帝，遂登靈臺以觀雲物，降居青陽左個，佈政事。〔鄭氏曰：青陽左個，大寢東堂北偏。〕自是每朔依以為常。
散騎常侍庾蓽等聘於魏，魏主使侍郎成淹引蓽等於館南，瞻望行禮。〔祀明堂、登靈臺之禮。〕辛酉，魏始以太祖配南郊。
3魏主命羣臣議行次。〔五行之次也。〕中書監高閭議，以為：「帝王莫不以中原為正統，不以世數為與奪，善惡為是非。故桀、紂至虐，不廢夏、商之曆；厲、惠至昏，無害周、晉之錄。晉承魏為金，趙承晉為水，燕承趙為木，秦承燕為火。秦之既亡，魏乃稱制玄朔；且魏之得姓，出於軒轅；〔魏書曰：魏之先出自黃帝軒轅氏。黃帝子昌意受封北國，有大鮮卑山，因以為號。據史記，以匈奴為夏后氏苗裔，蓋有此理。〕臣愚以為宜為土德。」〔按魏書帝紀：道武天興元年，羣臣奏國家承黃帝之後，宜為土德。高閭蓋申前議耳。〕祕書丞李彪、著作郎崔光等議，以為：「神元與晉武往來通好，至於桓、穆，志輔晉室，〔事並見晉紀。神元，力微也；桓帝，猗戦；穆帝，猗盧。好，呼到翻。〕是則司馬祚終於郟鄏，〔河南郡河南縣，周之王城，即郟鄏也。郟，古洽翻。鄏，音辱。〕而拓跋受命於雲代。昔秦並天下，漢猶比之共工，卒繼周為火德；〔漢律曆志曰：祭典曰：共工氏霸九域。言雖有水德，在火木之間，非其序也；任智刑以強，故霸而不王。秦以水德在周、漢木火之間，周人遷其行序，故易不載。卒，子恤翻。共，讀曰恭。〕況劉、石苻氏，地褊世促，魏承其弊，豈可捨晉而為土邪﹖」司空穆亮等皆請從彪等議。壬戌，詔承為水德，祖申、臘辰。〔考異曰：禮志：「太和十五年正月，穆亮等言」云云。按帝紀：「十六年正月壬戌，詔定行次，以水承金。」蓋志誤以「六」為「五」耳。〕
4甲子，魏罷租課。〔「租課」，李延壽魏紀作「袒裸」。〕
5魏宗室及功臣子孫封王者眾，乙丑，詔：「自非烈祖之冑，餘王皆降為公，公降為侯，而品如舊。」蠻王桓誕亦降為公；唯上黨王長孫觀，以其祖有大功，特不降。〔長孫道生以功封上黨王。長，知兩翻。〕丹楊王劉昶封齊郡公，加號宋王。〔昶，醜兩翻。〕
6魏舊制，四時祭廟皆用中節，丙子，詔始用孟月，擇日而祭。〔自漢以來，宗廟歲五祀、四孟及臘是也。魏初用中節，夷禮也。〕
7以竟陵王子良領尚書令。
8魏主毀太華殿為太極殿。戊【章：十二行本「戊」上有「二月」二字；乙十一行本同；孔本同。】子，徙居永樂宮。〔魏主太和元年起永樂遊觀於平城之北苑，樂，音洛。〕以尚書李沖領將作大匠，與同空穆亮共營之。
9辛卯，魏罷寒食饗。〔舊傳冬至後一百五日為寒食。初學記曰：周舉移書、魏武明罰令、陵翽鄴中記，並雲寒食斷火起於介子推。然周禮司煩氏：仲春，以木鐸徇火禁於國。註雲：為仲春將出火。今寒食準節氣是仲春之末，清明是三月之初；然則柰火並周制也。媿先似寒食饗祖宗，今以其非禮，罷之。〕
甲午，魏主始朝日於東郊。自是朝日、夕月皆親之。〔朝，直遙翻。〕
丁酉，詔祀堯於平陽，舜於廣寧，禹於安邑，周公於洛陽，〔皆因其故都而祀之。皇甫諡曰：舜所都或言薄阪，或言潘。潘，今上谷也。廣寧縣本屬上谷。又據水經註，「潘」當作「瀵」。〕皆令牧守執事；〔守，式又翻。〕賨宣尼之廟，祀於中書省。丁未，改諡宣尼曰文聖尼父，帝親行拜祭。
魏舊制，每歲祀天於西郊，魏主與公卿從二千餘騎，戎服遶壇，謂之碯壇。〔騎，奇寄翻。碯，與踏同。〕明日，復戎服登壇祠天，魏主遶三匝、公卿七匝、謂之遶天。復，扶又翻。〕三月，癸酉，詔盡省之。
10辛巳，魏以高麗王雲為督遼海諸軍事、遼東公、高句麗王，詔雲遣其世子入朝。〔句，如字，又音駒。麗，力智翻。〕雲辭以疾，遣其從叔升幹隨使者詣平城。〔從，刀用翻。〕
11夏，四月，丁亥朔，魏班新律令，大赦。
12辛丑，豫章文獻王嶷卒，〔嶷，魚力翻。〕贈假黃鉞、都督中外諸軍事、丞相，喪禮皆如漢東平獻王故事。嶷性仁謹廉儉，不以財賄為事。齋庫失火，〔齋庫，齋內之庫。〕燒荊州還資，〔謂祖建元二年，嶷自荊州還為揚州。〕評直三千餘萬，〔評量其所宜也。〕主局各杖數十而已。疾篤，遺令諸子曰：「纔有優劣，位有通塞，運有貧富，此自然之理，無足以相陵侮也。」〔蓋欲諸子不以位勢相陵。塞，悉則翻。〕上哀痛特甚，久之，語及嶷，猶欷歔流涕。〔欷，音希，又許氣翻。歔，音虛。〕嶷卒之日，第庫無見錢，〔見，賢遍翻。〕上敕月給嶷第錢百萬；終上之世乃省。
13五月，己巳，以竟陵王子良為揚州刺史。
14魏文明太后之喪，使人告於聖谷渾。聖谷渾王伏連籌拜命不恭，〔吐，從暾入聲。谷，音浴。〕羣臣請討之；魏主不許。又請還其貢物。帝曰：「貢物乃人臣之禮。今而不受，是棄絕之，彼雖欲自新，其路無由矣。」因命歸洮陽、泥和之俘。〔去年長孫百年所俘。〕
秋，七月，庚申，吐谷渾遣其世子賀虜頭入朝於魏。〔朝，直遙翻；下同。考異曰：魏吐谷渾傳作「賀魯頭」，今從帝紀。〔詔以伏連壽為都督西垂諸軍事、西海公、吐谷渾王，遣兼員外散騎常侍張禮欲使偏師往問，何如﹖」禮曰：「君與宕昌皆為魏藩，比輒興兵攻之，殊違臣節。〔使，疏吏翻。宕，徒浪翻。比，毗至翻。〕離京師之日宰輔有言，以為君能自知其過，則藩業可保；〔離，力智翻。謂可保藩臣之業也。〕若其不悛，禍難將至矣。」〕悛，醜緣翻。難，乃旦翻。〕伏連籌默然。
15甲戌，魏遣兼員外散騎常侍廣平宋弁等來聘。及還，魏主問弁：「江南何如﹖」弁曰：「蕭氏父子無大功於天下，既以逆取，不能順守；政令苛碎，賦役繁重；朝無股肱之臣，野有愁怨之民：其行沒身幸矣，非貽厥孫謀之道也。」
16八月，乙未，魏以懷朔鎮將陽平王頤、鎮北大將軍陵叡皆為都督，督十二將，，步騎十萬，分為三道以擊柔然：〔鎮將、二將，即亮翻。騎，奇寄翻。考異曰：魏帝紀：「太和十一年八月壬申，蠕蠕犯塞，遣平原王陵叡討之，事具蠕蠕傳。十六年八月乙未，詔陽平王頤、左僕射陵叡討蠕蠕。」按蠕蠕傳無十一年犯塞及徵討事，推有十六年八月頤、叡出征事與紀合，蓋十一年紀誤也。〕中道出黑山，東道趣士盧河，西道趣侯延河。軍過大磧，大破柔然而還。〔趣，七喻翻。磧，七跡翻。〕
17初，柔然伏名敦可汗〔可，從刊入聲。汗，音寒。〕與其叔父那蓋分道擊高車阿伏至羅，伏名敦屢敗，那蓋屢勝。國人以那蓋為得天助，乃殺伏臺敦而立那蓋，號候其伏代庫者可汗，〔魏數曰：魏言悅樂也。〕改元太【章：十二行本「太」。作「大」；乙十一行本同；孔本同。】安。
18魏司徒尉元、大源臚卿遊明根累表請老，魏主許之。引見，〔尉，紆勿翻。臚，陵如翻。見，賢遍翻。〕賜元玄冠、素衣，〔磲論：玄冠朝服。戴聖：玄冠，委貌也。今此則玄冠、魏貌異制。〕明根委貌、青紗單衣，及被服雜物等而遣之。魏主親養三老、五更於明堂。己酉，詔以元為三老，明根為五更。帝再拜三老，親袒割牲，執爵而饋；肅拜五更；〔周禮九拜，九曰肅拜。鄭司農雲：肅拜，但俯下手，今時鰺是也。陵德明曰：鰺，於至翻，即今之揖。更，工衡翻。〕且乞言焉，元、明根勸以孝友化民。又養庶老、國老於階下。禮畢，各賜元、明根以步挽車及衣服，〔步，挽車，不用牛馬，使人步挽之。〕祿三老以上公，五更以元卿。〔元卿，即上卿。〕
19九月，甲寅，魏主序昭穆於明堂，〔昭，之招翻。〕祀文明太后於玄室。〔「玄室」，北史作「玄堂」。鄭玄曰：玄堂，北堂也。〕辛未，魏主以文明太后再翆，哭於永固陵左，終日不輟聲，凡二日不食。甲戌，辭陵，還永樂宮。
20武興氐王楊集始寇漢中，至白馬。梁州刺史陰智伯遣軍主桓盧奴，陰沖昌【嚴：「沖昌」改「仲昌」。】等擊破之，俘斬數千人。集始走還武興，請降於魏；辛巳，入朝於魏。〔降，戶江翻。朝，直遙翻。〕魏以集始為南秦州刺史、漢中郡侯、武興王。
21冬，十月，甲午，上殷祭太廟。〔殷祭，大祭也。〕
22庚戌，魏以安定王休為大司馬，特進馮誕為司徒。誕，熙之子也。〔馮熙見一百三十二卷宋順帝昇明元年。熙，文明後之兄也。〕
23魏太極殿成。
24十二月，司徒參軍蕭琛、範雲聘於魏。〔琛，醜林翻。〕魏主甚重齊人，親與談論。顧謂羣臣曰：「江南多好臣。」侍臣李元凱對曰：「江南多好臣，歲一易主；江北無好，臣百年一易主。」魏主甚慙。
25上使太子家令沈約撰宋書，疑立袁粲傳，審之於上。〔傳，直戀翻。〕上曰：「袁粲自是宋室忠臣。」〔此人心之公，是非不可泯者。〕約又多載宋世祖、太宗諸鄙瀆事。上曰：「孝武事蹟，不容頓爾。我昔經事明帝，卿可思諱惡之義。」〔春秋之義，為尊者諱。〕於是多所刪除。
26是歲，林邑王範陽邁之孫諸農，帥種人攻範當根純，復得其國。〔範當根純奪林邑國，事見上年。帥，讀曰率。種，章勇翻。復，扶又翻。〕詔以諸農為都督緣海諸軍事、林邑王。
27魏南陽公鄭羲與李仲婚姻，沖引為中書令。出為西兗州刺史，〔西兗州時治滑臺。〕在州貪鄙。文明太后為魏主納其女為嬪，〔後為，於偽翻。嬪，毗賓翻。〕徵為祕書監。及卒，當書秦諡曰宣。詔勞，直士謂之荒公。〔事見八十一卷晉武帝太康三年。諡法：昏亂紀度日荒。〕羲雖宿有文業，而治闕廉清。〔治，直吏翻。〕尚書何乃情違至公，愆違明典！依諡法：『博聞多見曰文；不勤成名日靈。』可贈以本官，加諡文靈。」
