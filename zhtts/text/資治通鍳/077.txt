△卷第七十六
魏紀八〔起昭陽作噩（癸酉），盡旃蒙大淵獻（乙亥），凡三年。〕
邵陵厲公下
嘉平五年（癸酉、二五三）
①春，正月，朔，蜀大將軍費禕與諸將大會於漢壽，郭隨在坐；〔費，父沸翻。坐，徂臥翻。蜀先主改葭萌為漢壽。〕禕歡飲沈醉，〔「隨」，當作「脩」；下同。沈，持林翻。〕隨起刺禕殺之。刺，七亦翻。〕禕資性汎愛，〔汎，孚梵翻；廣也，言無所不愛也。〕不疑於人。越巂太守張嶷〔巂，音髓。嶷，魚力翻。〕嘗以書戒之曰：「昔岑彭率師，來歙杖節，鹹見害於刺客。〔岑彭、來歙事見四十二卷漢光武建武十一年。歙，許及翻。〕今明將軍位尊權重，待信新附太過，宜鑒前事，少以為警。」〔少，詩沼翻。〕禕不從，故及禍。
②詔追封郭隨為長樂鄉侯，〔樂，音洛。〕使其子襲爵。
③王昶、毌丘儉聞東軍敗，〔時三道伐吳，東關最在東，故曰東軍。昶，醜兩翻。〕各燒屯走。」朝議欲貶黜諸將，〔朝，直遙翻；下同。〕大將軍師曰：「我不聽公休，〔諸葛誕，字公休。〕以至於此。此我過也，諸將何罪！」悉宥之。師弟安東將軍昭時為監軍，唯削昭爵而已。〔監，工銜翻。〕以諸葛誕為鎮南將軍，都督豫州；毌丘儉為鎮東將軍，都督揚州。
是歲，雍州刺史陳求敕幷州併力討胡，〔雍，於用翻。〕師從之。未集，而新興、鴈門二郡胡以遠役遂驚反。〔雍州在幷州西南，而鴈門、新興二郡，幷州北鄙，其道里相去遠。漢末，曹公集塞下荒地為新興郡。未白曰：曹公立新興郡於樓煩郡，唐為嵐州，漢為汾陽縣地。〕師又謝朝士曰：「此我過也，非陳雍州之責！」是以人皆愧悅。〔司馬師承公懿之後，大臣未附，引咎責躬，所以愧服天下之心而固其權耳。盜亦有道，況盜國乎！〕
習鑿齒論曰：司馬大將軍引二敗以為己過，〔二敗，謂東關師敗及幷州胡反也。〕過消而業隆，可謂智矣。若乃諱敗推過，〔推，吐雷翻。〕歸咎萬物，常執其功而隱其喪，〔喪，息浪翻。〕上下離心，賢愚解體，謬之甚矣！〔嗚呼，此賈相國之所以敗也！〕君人者，苟統斯理以御國，行失而名揚，〔行，下孟翻。〕兵挫而戰勝，雖百敗可也，況於再乎！
④光祿大夫張緝言於師曰：「恪雖克捷，見誅不久。」師曰：「何故﹖」緝曰：「威震其主，功蓋一國，求不死，得乎！」〔緝料恪雖中緝亦卒為師所殺。師方專政忌才智而疾異己，況以緝而耀明於師乎！〕
⑤二月，吳軍還自東興。進封太傅恪陽都侯，加荊、揚州牧，督中外諸軍事。恪遂有輕敵之心，復欲出軍，〔復，扶又翻。〕諸大臣以為數出罷勞，〔數，所角翻。罷，讀曰疲。〕同辭諫恪；恪不聽。中散大夫蔣延固爭，〔漢制，大夫、議郎皆掌顧問應對，無常事。中散大夫秩六百石，在諫議大夫上。按中散大夫，王莽所置後漢因之。散，悉亶翻。〕恪命扶出，因著論以諭眾曰：「凡敵國欲相吞，即仇讎欲相除也。有讎而長之，〔長，知兩翻。左傳：晉先軫曰：墮軍實而長寇讎。〕禍不在己，則在後人，不烈不為遠慮也。昔秦但得關西耳，〔謂函谷關以西也。〕尚以併吞六國。今以魏比古之秦，土地數倍；以吳與蜀，比古六國，不能半也。然今所以能敵之者，但以操時兵眾，於今適盡，而後生者未及長大，正是賊衰少未盛之時。〔是時，魏興三十餘年，生聚教訓，精兵良將，分鎮於面。諸葛、蔣、費、陸遜、朱然相繼凋謝，吳、蜀蓋小懦矣。恪不能兢懼以保勝，恃一戰之捷，遽謂魏人為衰少未盛之時，其輕敵甚矣。長，知兩翻。少，詩沼翻。〕君司馬懿先誅王淩，續自隕斃，〔事見上卷嘉平三年。〕其子幼弱而專彼大任，雖有智計之士，未得施用而以今日遂輕其後，此吾所以長歎息者也！〔恪自謂其才足以辦魏，不欲以賊遺後人；吾五知其自視與叔公亮果何如也！孔明累出師以攻魏每言一州之地不足以與賊支久，卒無成功，齎志以沒。恪無孔明之才而輕用其民，不唯不足以強吳，適足以滅其身，滅其家而已。〕今聞眾人或以百姓尚貧，欲務閒息，此不知慮其大危而愛其小勤者也。昔漢祖幸已自有三秦之地，何於閉關守險以自娛樂，空出攻楚，身被創痍，〔事見漢高帝紀。樂，音洛。被，皮義翻。創，初良翻。〕介冑生蟣蝨，〔蟣，居豈翻。〕將士厭困苦，豈甘鋒刃而忘安寧哉﹖慮於長久不得兩存者耳。每鑒荊邯說公孫述以進取之圖，〔事見四十二卷漢光武建武六年。邯，不甘翻。說輸芮翻。〕近見家叔公表陳與賊爭競之計，〔家叔父，謂諸葛亮。亮表見七十一卷明帝太和二年。〕未嘗不喟然歎憩也！夙夜反側，所慮如此，故聊疏愚言，以達一二【章：甲十一行本作「二三」；乙十一行本同；孔本同。】君子之末。若一朝隕沒，志畫不立，貴令來世知我所憂，可思於後耳。」眾人雖皆心以為不可，然莫敢復難。〔復，扶又翻；下同。難，乃旦翻。〕
丹陽太守聶友素與恪善，以書諫恪曰：「大行皇帝本有遏東關之計，〔吳主之喪未踰年，故稱之為大行皇帝。聶，尼輒翻。〕計未施行；【章：甲十一行本「行」下有「今公輔贊大業成先帝之志」十一字；乙十一行本同；張校同；退齋校同；孔本同，「成」字作「承」。】寇遠自送，〔謂魏兵遠來而自送死也。〕將士慼賴威德，出身用命，一旦有非常之功，豈非宗廟神靈社稷之福邪！〔聶友此言，所以抑恪之盛氣者，婉而當，有古朋友切偲之義焉。〕宜且按兵養銳，〔按，抑也。〕觀釁而動。今乘此勢欲復大出，〔復，扶又翻。〕天時未可而苟任盛意，私心以為不安。」恪題論後，為書答友曰：〔即前所著以喻眾之論也。〕「足下雖有自然之理，然未見數，〔謂勝負存亡之大數也。〕熟省此論，可以開悟矣。〔恪之所以待舊友者，驕倨如此；吳主權嫌其剛狠自用，蓋已見之矣。省，悉景翻。〕
滕胤謂恪曰：「君受伊、霍之託，入安本朝，〔朝，直遙翻。〕出摧強敵，名聲振於海內，天下莫下震動，萬姓之心，冀得蒙君而息。今猥以勞役之後，〔勞役，謂內有山陵營作，外有東關之師也。〕興師出征，民疲力屈，遠主有備。〕左傳：秦大夫蹇叔諫穆公曰：勞師以襲遠，師勞力屈，遠主備之，無乃不可乎！〕若攻城不克，野略無獲，是喪前勞而招後責也。〔喪，息浪翻。〕不如按甲息師，觀隙而動。且兵者大事，〔左傳曰：國之大事，在祀與戎。〕事以眾濟，眾苟不悅，君獨安之！」〔胤之言，可謂深切矣。〕恪曰：「諸雲不可，皆不見計算，懷居苟安者也；而子復似為然，〔復，扶又翻；下同。〕吾何望乎！夫以曹芳闇劣，〔劣，弱也。〕而政在私門，〔私門，謂司馬氏。〕彼之民臣，固有離心。今吾因國家之資，藉戰勝之威，則何往而不克哉！」〔談何容易！〕三月，恪大發州郡二十萬眾復入寇，〔復，扶又翻。〕以滕胤為都下督，掌統留事。
⑥夏，四月，大赦。
⑦漢姜維自以練西方風俗，〔姜維本天水冀人，故自以為練西方風俗。練，習也。〕兼負其才武，欲誘諸羌、胡以為羽翼，〔誘，音酉。〕謂自隴以西，可斷而有。〔斷，丁管翻。〕每欲興軍大舉，費禕常裁製不從，與其兵不過萬人，曰：「吾等不如丞相亦已遠矣；〔丞相，謂諸葛亮。〕丞相猶不能定中夏，況吾等乎！不如且保國治民，謹守社稷，〔治，直之翻。〕如其功業似俟能者，無為希冀徼倖，〔徼，堅堯翻。〕決成敗於一舉；若不如志，悔之無及。」及禕死，維得行其志，〔費禕死，蜀諸臣皆出維下，故不能裁製之。〕乃將數萬人出石營，圍狄道。〔石營在董亭西南，維蓋自武都出石營也。狄道縣屬隴西郡，為維以勞民亡蜀張本。〕
⑧吳諸葛恪入寇淮南，驅洛民人。諸將或謂恪曰：「今引軍深入，疆埸之民，必相率遠遁，恐兵勞而少；〔埸，音亦。少，詩沼翻。〕不如止圍新城，〔合肥新城也。〕新城困，至而圖之，乃可大獲。」〔此即諸葛誕言於司馬師之計也。見上捲上年。〕恪從其計，五月，還軍圍新城。
詔太尉司馬孚督軍二十萬往赴之。大將軍師問於虞松曰：「今東西有事，二方皆急，〔謂吳攻淮南，蜀攻隴西也。〕而諸將意沮，若之何﹖」〔沮，在呂翻。〕松曰：「昔周亞夫堅壁昌邑而吳、楚自敗，〔事見十六卷漢景帝三年。〕事有似弱而強，不可不察也。今恪悉其銳眾，足以肆暴，而坐守新城，欲以玫一戰耳。〔致者，猶古所謂玫師也。〕若攻城不拔，請戰不可，師老眾疲，劫將自走，諸將之不徑進，乃公之利也。姜維有重兵而縣軍應恪，〔縣，讀曰懸。〕投食我麥，〔謂維軍後無轉餉，投兵魏地，擬其麥以為食耳。〕非深根之寇也。且謂我併力於東，西方必虛，是以徑進。今若使關中諸軍倍道急赴，出其不意，殆將走矣。」師曰：「善！」乃使郭淮、陳泰悉關中之眾，解狄道之圍；敕毌丘儉按兵自守，以新城委吳。〔毌，音無。〕陳泰進至洛門，〔即天水冀縣落門聚。〕姜維糧盡，退還。〔果如虞松所料。〕
揚州牙門將涿郡張特守新城，吳入攻之連月，城中兵合三千人，疾病戰死者過半，而恪起土山急攻，城將陷，不可護。特乃謂吳人曰：「今我無心復戰也。〔復，扶又翻。〕然魏法，被攻過百日而救不至者，雖降，家不坐；〔言雖身降而其家不坐罪也。被，皮義翻。降，戶江翻。〕自受敵以來，已九十餘日矣，此城中本有四千餘人，戰死者已過半，城雖陷，尚有半入不欲降，我當還為相語，條別善惡，〔為，於偽翻。語，牛倨翻。別，彼列翻。〕明日早送名，且以我印綬去為信。」乃投其印綬與之。吳人聽其辭而不取印綬。〔綬，音受。〕特乃投夜徹諸屋材柵，補其缺為二重，〔重，直龍翻。〕明日，謂吳人曰：「我但有鬬死耳！吳人大怒，進攻之，不能拔。
會大暑，吳士疲勞，飲水，泄下、流腫，病者太半，死傷塗地。諸營吏日白病者多，恪以為詐，欲斬之，自是莫敢言。恪內惟失計，〔惟，思也。〕而恥城不下，忿形於色。將朱異以軍 事迕恪，〔迕，五故翻。逆也。〕恪立奪其兵，斥還建業。都尉蔡林數陳軍計，〔數，所角翻。〕恪不能，策馬來奔。諸將伺知吳兵已疲，乃進救兵。〔伺，相吏 翻。〕秋，七月，恪引軍去，士卒傷病，流曳道，路，或頓僕坑壑，〔流者，放而不能自收也。曳者，羸困不能自扶，相牽引而行。顛僕，顛頓而僵仆也。注，溝 也。〕或見略獲，存亡哀痛，大小嗟呼。而恪晏然自若，出住江渚一月，〔渚，水中洲也。〕圖起田於潯陽；〔漢尋陽故縣地也，在大江之北。尋陽，春秋為吳之西境，楚之東境，本在大江之北，今蘄州界古蘭城是也。〕詔召相銜〔言召命相繼也。舟行以舳艫不絕為相銜，陸行以馬首尾相接為相銜。〕徐乃旋師。由是眾庶失望，怨讟興矣。〔痛怨而謗曰讟。讟，徒木翻。〕
汝南太守鄧艾言於司馬師曰：「孫權已沒，大臣未附，吳名宗大族皆有部曲，阻兵仗勢，足以違命。諸葛恪新秉國政，而內無其主，不念撫恤上下以立根基，競於外事，虛【章：甲十一行本「虛」作「虐」，虐下空一洛；乙十一行本均同。】用其民，悉國之眾，頓於堅城，死者萬數，載禍而歸，此恪獲罪之日也。昔子胥、吳起、商鞅、樂毅皆見任時君，主沒猶敗，〔伍子胥見任於吳王闔閭，闔閭死，夫差不能用其言而殺之。吳起事見一卷周安王二十一年。商鞅事見二卷顯王三十一年。樂毅事見四卷赧王三十六年。〕況恪才非四賢，而不慮大患，其亡可待也。」〔張緝、鄧艾皆料諸葛恪必誅，緝死而艾存者，緝附李豐而艾為師用也。然艾不死於師而死於昭者，功名之際難居，重以鍾會之搆間也。〕
八月，吳軍還建業，諸葛恪陳兵導從，〔從，才用翻。〕歸入府館，府館，即府舍也。〕即召中書令孫嘿，厲聲謂曰：「卿等何敢數妄作詔！」〔怒其數作詔召之也。數，所角翻。〕嘿惶懼辭出，因病還家。
恪徵行之後，曹所奏署令長職司，一更罷選，〔曹，選曹也。罷選者，罷而更選也。長，知兩翻。〕愈治威嚴，多所罪責，當進見者無不竦息。〔治，直之翻。〕又改易宿衛，用其親近；復敕兵嚴，欲向青、徐。〔凡此者，皆恪所以速死。復敕兵嚴者，戒兵士使嚴裝也。復，扶又翻。〕
孫峻因民之多怨，眾之所嫌，構恪於吳主，雲欲為變。冬，十月，孫峻與吳主謀置酒請恪。恪將入之夜，精爽擾動，〔左傳：鄭子產曰：人生始化曰魄，既生魄，陽曰魂。用物精多，則魂魄強，是以有精爽至於神明。杜預曰：爽，明也。擾動，言不安也。〕通夕不寐；〔死期將至，故然。〕又，家數有妖怪，〔數，所角翻。〕恪疑之。旦日，駐車宮門，〕峻已伏兵於帷中，恐恪不時入事泄，乃自出見恪曰：「使君若尊體不安，自可須後，〔須，待也。〕峻當具白主上。」欲以嘗知恪意，〔嘗，試也。〕恪曰：「當自力入。」〔言當自力疾而入見吳主也。〕散騎常侍張約、朱恩等密書與恪曰：「今日張設非常，【張：竹亮翻。】疑有他故。」恪以書示滕隨，胤勸恪還。恪曰：「兒輩何能為！正恐因酒食中人耳。」〔中，竹仲翻。考異曰：恪傳曰：「恪省張約等書而去，未出恪門，逢太常滕隨。恪曰：『卒腹痛，不任人。』胤不佑峻陰計，謂恪曰：『君自行旋未見上，今上置酒請君，君已至門，宜當力進。』恪躊躇而還。』孫盛以為不然。今從吳曆。〕恪入，劍履上殿，進謝還坐。設酒，恪疑未飲。孫峻曰：「使君病未善平，〔言病未良已也。〕有常服藥酒，可取之。」恪意乃安。別飲所齎酒，數行，吳主還內；峻起如廁，解長衣，著短服，〔著，陟略翻。〕出曰：「有詔收諸葛恪。」恪驚起，拔劍未得，而峻刀交下，張約從旁斫峻，裁傷左手，峻應手斫約斷右臂。〔斷，丁管翻。〕武衛之士皆趨上殿，〔武衛之士，武衛將軍領之。〕峻曰：「所取者恪也，今已死！」悉令復刃，〔令內刃於鞘也。〕乃除地更飲。恪二子竦、建聞難，〔難，乃旦翻。〕載其母欲來奔，峻使人追殺之。以葦席裹恪屍，篾甲腰，投之石 子岡。〔恪傳曰：建業南有長陵，名石子岡，葬者依焉。按今高座寺後即石子岡，寺在建康城南門外。宋白曰：石子岡在臺城南四十里，蓋今建康城，非臺城也。〕又遣無難督施寬就將軍施績、孫壹軍，〔施績，時在江陵；孫壹，時在夏口。〕殺恪弟奮威將軍融於公安，及其三子。恪外甥都鄉侯張震、常侍朱恩，皆夷三族。
臨淮臧均表乞收葬恪曰：「震雷電激，不崇一朝；〔鄭康成曰：崇，終也；言不終朝也。〕大風衝發，希有極日；然猶繼之以雲雨，因以潤物。是則天地之威，不可經日浹辰；〔浹，即協翻。周也。辰，十二辰也。十二日辰周，曰浹辰。〕帝王之怒，不宜訖情盡意。〔訖，亦盡也，音居乞翻。〕臣以狂愚，不知忌諱，敢冒破滅之罪〔謂破家滅身之罪。〕以邀風雨之會。伏念故太傅諸葛恪，罪積惡盈，自玫夷滅，父子三道，梟市積日，〔梟，堅堯翻。〕觀者數萬，詈聲成風；國之大刑，無所不震，長老孩幼，無不畢見。〔長，知兩翻。〕人情之於品物，〔品，眾也，庶也。〕樂極則哀生，〔樂，音洛。〕見恪貴盛，世莫與貳，身處臺輔，〔處，昌呂翻。〕中間歷年，今之誅夷，無異禽獸，觀訖情反，能不憯然！〔憯，七感翻。，痛也。〕且已死之人，與土壤同域，鑿掘斫刺，無所復加。〔刺，七亦翻。復，扶又翻；下同。〕願聖朝稽則乾坤，〔稽，考也；法，則也。〕怒不極旬，使其鄉邑若故吏民收以士伍之服，〔秦、漢之制，奪官爵者為士伍。〕惠以三寸之棺。〔禮記曰：夫子制於中都，四寸之棺，五寸之槨。鄭康成註雲：此庶人之制也。按禮，上大夫棺八寸，棺六寸，下大夫棺六寸，槨四寸，無無三寸棺制也。孟子曰：中古棺七寸，槨稱之。墨子尚儉，桐棺三寸。左傳趙簡子曰：桐棺三寸，石設屬闢，下卿之罰也。〕昔項籍受殯葬之施，韓信獲收斂之恩，斯則漢高發神明之譽也。〔葬項籍事，見十一卷漢高帝五年。斂韓信事，今史無所考，史雲：「帝聞信死，且喜且憐之」，是必收斂之也。施，武智翻。斂，力贍翻。〕惟陛下敦三皇之仁，〔上古送死，棄之中野，後世聖人易之以棺槨，此所謂三皇之仁也。〕垂哀矜之心，使國澤加於辜戮之骸，復受不已之恩，以於以揚聲遐方，沮勸天下，豈不大哉！〔沮，在呂翻。〕昔欒布矯命彭越，〔事見十二卷漢高帝十一年。〕臣竊恨之，不先請主上而專名以肆情，其得不誅，實為幸耳。今臣不敢章宣愚情以露天恩，謹伏手書，冒昧陳聞，〔古之人臣進言於君，率曰冒死，曰昧死，謂人君之威難犯，冒昧其死罪而言也。〕乞聖明哀察。」於是吳主及孫峻聽恪故吏斂葬。〔斂，力贍翻。〕
初，恪少有盛名，〔少，詩照翻。〕大帝深器重之，而恪父瑾常以為戚，曰：「非保家之主也。」〔戚，憂也。瑾，渠吝翻。〕父友奮威將軍張承亦以為恪必敗諸葛氏。〔敗，補邁翻。〕陸遜嘗謂恪曰：「在我前者吾必奉之且呏，在我下者則扶接之；今觀君氣陵其上，意蔑乎下，〔蔑者，視之若無。〕非安德之基也。」漢侍中諸葛瞻，亮之子也。恪再攻淮南，越巂太守張嶷與瞻書曰：「東主初崩，〔吳在蜀東，故謂其君為東主。巂，音髓。嶷，魚力翻。〕帝實幼弱，〔帝謂吳主亮。〕太傅受寄託之重，〔諸葛恪為吳太傅，故稱之。〕亦何容易！〔易，以豉翻。〕親有周公之才，猶有管、蔡流言之變，〔謂周公之才，而有叔大之親，且不能免於管、蔡之流言。〕霍光受任，亦有燕、蓋、上官逆亂之謀，〔事見二十三卷漢昭帝元鳳元年。〕賴成、昭之明以免斯難耳。〔難，乃旦翻。〕誠實可慮。加吳、楚剽急，乃昔所記，〔周亞夫曰：吳、楚剽輕。太史公曰：楚俗剽輕易發怒，自漢以來，皆有是言。剽，匹妙翻。〕而太傅離少主，〔離，力智翻。少，詩照翻。〕履敵庭，恐非良計長算也。雖雲東家綱紀肅然，上下輯睦，〔東家，亦謂吳主國於東也。〕百有一夫，非明者之慮也。取古則今，今則古也，〔則，子德翻。則，刌剫也，樣也，言取古事以刌剫今之事，今猶古也。〕自非郎君進忠言於太傅，〔自漢以來，門生故吏，率稱恩門子弟為郎君。〕誰復有盡言者邪！〔復，扶又翻。〕旋軍廣農，務行德惠，數年之中，東西並舉，實為不晚，願深探察！」恪果以此敗。
吳羣臣共議上奏，推孫峻為太尉，滕胤為司徒。〔上，時掌翻。〕有媢峻者言曰：「萬機宜在公族，若承嗣為亞公，〔滕胤字承嗣。司徒位亞太尉，故曰亞公。〕聲名素重，眾心所附，不可量也。」〔量，音良。〕及表峻為丞相、大將，督中外諸軍事，又不置御史大夫；由是士人失望。〔漢承秦制，置御史大夫以副丞相理眾事；令峻為丞相而不置御史大夫，則專吳國之政，故國人失望。〕滕胤女為恪子竦妻，胤以此辭位。孫峻曰：「鯀、禹罪不相及，〔舜之罪也，殛鯀；其舉也，興禹。〕滕侯何為！」峻與胤雖內不霑洽，〔言其情不浹洽也。〕而外相苞容，進胤爵高密侯，共事如前。
齊王奮聞諸葛恪誅，下住蕪湖，欲至建業觀變。傅相謝慈等諫，奮殺之，坐廢為庶人徙章安。〔章安，前漢冶縣也，故閩越地，光武更名章安，屬會稽郡。沈約宋志曰：臨海太守，本會稽東部都尉，前漢治鄞，後漢分會稽為吳郡，疑是都尉徙治章安也。晉太康記曰：章安本鄞縣南之回浦鄉。餘謂太康志所云，即吳臨海郡之章安縣地，今台州黃巖縣章安鎮是也。奮徙章安，即臨海之章安也。〕
南陽王和妃張氏，諸葛恪之甥也。先是恪有遷都之意，〔先，悉薦翻。〕使治武昌宮，〔治，直之翻。〕民間或言恪欲迎和立之。 及恪被誅，丞相峻因此奪和璽綬，〔南陽王璽，斯氏翻。綬，音受。〕徙新都，又遣使者追賜死。初，和妾何氏生子暼，諸姬子德、謙、俊。和將死，與張妃別，妃曰：「吉凶當相隨，終不獨生。」亦自殺。何姬曰：「若皆從死，誰當字孤！」〔從，才用翻。說文曰：字，孔也，愛也。〕遂撫育暼及其三弟，皆賴以獲全。〔為後吳人立暼張本。〕
高貴鄉公上〔諱髦，字彥士，文帝孫，東海定王霖子也。正始五年，封高貴鄉公。高貴鄉，屬郯縣。〕
正元元年（甲戌、二五四）是年，嘉平六年也，冬，十月，高貴鄉公方改元正元，通鑑
以是年繫之高鄉公，因書正元元年。〕
①春，二月，殺中書令李豐。初，豐年十七、八，己有清名，海內翕然稱之。其父太僕恢不願其然，敕使閉門斷客。〔斷，讀曰短。〕曹爽專政，司馬懿稱疾不出，〔事見上卷邵陵厲公正始八年、九年。〕豐為尚書僕射，依違二公間，故不與爽同誅。豐子韜，以選尚齊長公主。〔帝之姊妹曰長公主；齊主蓋明帝女。長，知兩翻〕伺馬師秉政，似豐為中書令。是時，太常夏侯玄有天下重名，以曹爽親，【章：甲十一行本「親」下有「故」字；乙十一行本同；孔本同；張校同。】不得在勢任，居常怏怏；〔邵陵厲公嘉平元年，玄自關右召詣京師。勢任，權勢之任也。怏，於兩翻。〕張緝以後父去郡家居，〔緝自東莞召，見上卷嘉平四年。〕亦不得意：豐皆與之親善。師雖擢用豐，豐私心常在玄。豐在中書二歲，帝數召豐與語，〔數，所角翻。〕不知所說。師知其議己，請豐相見以詰豐，〔詰，去吉翻。〕豐不以實告；師怒，以刀鐶築殺之，〔鐶，戶關翻。刀把上有鐶；築，擣也。〕送屍付廷尉，遂收豐子韜及夏侯玄、張緝等皆下廷尉，〔下，遐稼翻；下及下同。〕鍾毓按治，雲：「豐與黃門監蘇鑠、永寧署令樂敦，〔漢有黃門令，宦者為之。黃門監，蓋魏置也。永寧宮，魏太后宮名。永寧署令，太后宮官也，亦宦者為之。治，直之翻。〕穴從僕射劉賢等〔漢制，中宮穴從供射，宦者為之，主黃門穴從，瓞六百石。沈約志曰：漢東京有中黃門穴從僕射，魏世因其名而置穴從僕射。穴，而隴翻，散也。〕謀曰：『拜貴人日，諸營兵皆屯門　，〔屯宮城門也。〕陛下臨軒，〔檐宇之末曰軒。促御坐前臨軒。〕因此同奉陛下，將羣僚人兵，就誅大將軍；〔下將，即亮翻。〕陛下儻不從人，便當劫將去耳。』」又云：謀以玄為大將軍，緝為車【章：甲十一行本「車」作「驃」；乙十一行本同；張校同；孔本作「票」。】騎將軍；玄、輯【章：甲十一行本「輯」作「緝」；乙十一行本同。】皆佑其謀。」〔此上皆獄辭也。〕庚戌，誅韜、玄、緝、鑠、敦、賢，皆夷三族。
夏侯霸之入蜀也，〔見上卷喜平四年。〕邀玄欲與之俱，玄不從。乃司馬懿薨，中領軍高陽許允謂玄曰：「無復憂矣！」〔復，扶又翻。〕玄歎曰：「士宗，卿何不見事乎！〔許允字士宗。不見事，猶今人言不曉事也。〕此人猶能以通家年少遇我，〔少，詩照翻。〕子元、子上不吾容也。」〔司馬師，字子元。司馬昭，字子上。〕及下獄，玄下肯下辭，鍾毓自臨治之。〔治，直之翻。〕玄正色責毓曰：「吾當何罪！卿為令史人責人也，〔自漢以來，公府有令史，廷尉則有獄史耳。玄蓋責毓以身為九卿，乃承公府指，自臨治我，是為公府令史而責人也。〕卿便為吾作！」〔為，於偽翻；下同。〕毓以玄名士，節高，不可屈，而獄當竟，〔竟，結竟也。〕夜為作辭，令與事相附，〔為作獄辭，使與所按之事相附合也。〕流涕以示玄；玄視，頷之而已。及就東市，頻色不變，舉動自若。
李豐弟翼，為兗州刺史，司馬師遣使收之。翼妻荀氏謂翼曰：「中書事發，可及詔書未至赴吳，何為坐取死亡！左右可同赴水火者為誰﹖」〔赴水火者，入必焦沒自，非誓同生死，安肯相從，故以為言。〕翼思未答，妻曰：「君在大州，不知可與同死生者，雖去亦不免！」翼曰：「二兒小，吾不去，今但從坐身死耳，〔謂從兄坐罪止一身，若奔吳不達，禍及妻子也。〕二兒必免。」乃止，死。
初，李恢與尚書僕射杜畿及東安太守郭智善，〔東安縣，前漢屬城陽國，後漢屬琅　邪國，魏分為郡。沈約曰：晉惠帝分東莞為東安郡；蓋魏既分而又省併，既省併而晉又分屬東莞，又自東莞分為郡也。〕智子沖，有內實而無外觀，州里弗稱也。沖嘗與李豐俱見畿，既退，畿歎曰：「孝懿無子；非徒無子，殆將無家。君謀為不死也，其子足繼其業。」〔李恢，字孝懿。郭智，字君謀。〕時人皆以畿為誤，柔豐死，沖為代郡太守，卒繼父業。〔卒，子恤翻。〕
正始中，夏侯玄、何晏、鄧颺俱有盛名，欲交尚書郎傅嘏，嘏不受。嘏友人荀粲怪而問之，嘏曰：「太初志大其量，能合虛聲而無實才。〔夏侯玄，字太初。〕何平叔言遠而情近，好辯而無誠，所謂利口覆邦國之人也。〔論語：孔子曰：惡利口之覆邦家者。何晏，字平叔。好，呼到翻。〕鄧玄茂有為而無終，外要名利，內無關鑰，貴同惡異，多言而勡前；多言多釁，勡前無親。〔鄧颺字玄茂。勡前者，忌前也。人忌勝己，則無親之者。要，一遙翻。惡，烏路翻。〕以吾觀此三人者，皆將敗家；遠之猶恐禍及，〔敗，補邁翻。遠，於願翻。〕況暱之乎！」〔暱，尼質翻，近也，比也。〕嘏又與李豐不善，謂同志曰：「豐飾偽而多疑，矜小智而昧於權利，若任機事，其死必矣！」
辛亥，大赦。
③三月，廢皇后張氏；〔曹操殺漢後伏氏，而司馬師殺魏後張氏；此不惟天道，亦操之有以教之也。〕夏，四月，立皇后王氏，奉車都尉夔之之女也。
④狄道長李簡書請降於漢。〔長，知兩翻。降，戶江翻。〕六月，姜維寇隴西。
⑤中領軍許允素與李豐、夏侯玄善。秋，允為鎮北將軍、假節、都督河北諸軍事。〔晉有假節都督者，與四徵鎮加大將軍不開府為都督者同。四徵、鎮、安、平，加大將軍不開府持節都督者，品秩第二。〕帝以允當出，詔會羣臣，帝特引允以自近；〔近，其靳翻。〕允當與帝別，涕泣歔欷。〔君臣不密，遂並蹈失臣、失身之禍。歔，音虛。欷，音希，又許既翻。〕允未發，有司奏允前放散官物，收付廷尉，徙樂浪，〔樂浪，音洛琅。〕未至，道死。
⑥吳孫峻驕矜淫暴，國人側目。司馬桓慮謀殺峻，立太子登之子吳侯英；不克，皆死。
⑦帝以李豐之恐，意殊不平。安東將軍司馬昭鎮許昌，詔召之吏擊姜維。九月，昭領兵入見，帝幸平樂觀以臨軍過。〔見，賢遍翻。樂，音洛。觀，古現翻。〕左右勸帝因昭辭，殺之，勒兵以退大將軍；已書詔於前，帝懼，不敢發。
昭引兵入城，大將軍師乃謀廢帝。〔平樂觀在洛陽城西，昭已過軍，復引入城，帝事去矣。〕甲戌，師以皇太后令召羣臣會議，〔矯太后令以召羣臣。〕以帝荒淫無度，褻近倡優，〔倡，齒良翻。倡優，女樂也。近，其靳翻。〕不可以承天緒；羣臣皆莫敢違。乃奏收帝璽綬，歸落於齊。〔璽，斯氏翻。綬，音受。〕使郭芝入白大後，太后方與帝對坐，芝謂帝曰：「大將軍欲廢陛下，立彭城王據！」〔彭城王據，文帝子。此何等語！芝，太后之從父也，故使之入脅太后。〕帝乃起去。太后不悅。芝曰：「太后有子不能教，今大將軍意已成，又勒兵於外以備非常，但當順旨，將復何言！」〔復，扶又翻。〕太后曰：「我欲見大將軍，口有所說。」芝曰：「何可見邪！但當速取璽綬！」〔王莽篡，漢，遣王舜求璽於元后，其辭氣何至如此！〕太后意折，折，屈也；音之列翻。〕乃遣傍侍御取璽綬著坐側。〔太后侍御非止一人，傍侍御，謂當時侍御之在傍側者。著，直略翻。坐，徂臥翻。〕芝出報師，師甚喜。〔王莽、司馬師、蕭鷥，同是心也。國之姦賊，必有羽翼，有天下者其戒之哉！〕又遣使者授帝齊王印綬，出就西宮。帝與太后垂涕而別，人【章：甲十一行本「人」作「遂」；乙十一行本同；孔本同；熊校同。】乘王車，從太極殿南出，〔王車，諸王所乘青蓋車也。〕羣臣送者數十人，司馬孚悲不自勝，〔勝，音升。〕餘多流涕。〔廢帝時年二十一。〕
師又使使者請璽綬於太后。太后曰：「彭城王，我之季叔也，今來立，我當何之！〔之，往也。〕且明皇帝當永絕嗣乎﹖高貴鄉公，文【章：甲十一行本「文」下有「皇」字；乙十一行本同。】帝之長孫，明皇帝之弟子，〔太后謂明帝絕嗣，蓋謂以據為後，則兄死弟及；又禮兄弟不得相入廟也。文帝黃初三年，初制封王之庶子為鄉公，嗣王之庶子為侯，公、侯之庶子為亭伯。〕於禮，小宗有後大宗之義，其詳議之。」〔世嫡為大宗支子之子，各宗其父為小宗。禮，王后無嗣，擇建支子以繼大宗。〕丁丑，師更召羣臣，以太后令示之，乃定迎高貴鄉公髦於元城。〔定迎者，議始定而迎之也。元城縣，漢屬魏郡，魏屬陽平郡；時魏王公皆錄置鄴，故出髦而就元城迎之。〕髦者，東海定王霖之子也，時年十四，使太常王肅持節迎之。師又使請璽綬，太后曰：「我見高貴鄉公，小時識之，〔太后欲立高貴鄉公，必見其小時意氣異於諸王子，故欲立之，豈知祿去帝室，而終無益乎！〕我自欲以璽綬手授之。」冬，十月，癸【章：甲十一行本「癸」作「己」；乙十一行本同；張校同，雲無註本作「癸」，誤。】醜，高貴鄉公至玄武館，〔酈道元曰：魏氏立玄武館於芒垂。蓋館在芒山之尾，其地直洛城北。〕羣臣奏請舍前殿，〔玄武館之前殿也。〕公以先帝舊處，避止西廂；羣臣又請以法駕迎，公不聽。庚寅，公入於洛陽，羣臣迎拜西掖門南，公下輿答拜，儐者請曰：「儀不拜。」〔儐，必刃翻；贊導者也。儀不拜者，謂於儀不當答拜也。〕公曰：「吾入臣也。」遂答拜。至止車門下輿，左右曰：「舊乘輿入。」公曰：「吾被太后徵，未知所為。」〔言唯天子可乘輿入止車門，吾方被徵，未知何如，不可以天子自居也。以餘觀高貴鄉公，蓋小慧而知書，故能為此。若以為習於禮，則餘以為猶魯昭公也。被皮義翻。〕遂步至太極東堂，見太后。其日，即皇帝位於太極前殿，百僚陪位者，皆欣欣焉。〔謂公之足與有為也，而卒死於權臣之手。嗚呼！餘觀漢文帝入立之後，夜拜宋昌為衛將軍，領南北軍，張武為郎中令，行殿中，周勃、陳平、朱虛、東牟雖有大功，其權去矣，夫然後能自固。魏朝百官皆欣欣，果何所見邪！〕大赦，改元。〔自此，方是正元元年。〕為齊王築宮於河內。〔為，於偽翻。〕
⑧漢姜維自狄道進拔河間、臨洮。〔「河間」，當作「河關」。河關縣，前漢屬金城郡，後漢屬隴西郡。以地考之，河關、臨洮在狄道西，姜維自狄道西拔河關、臨洮，意欲收魏之道縣以自廣耳。〕將軍徐質與戰，殺其盪寇將軍張嶷，〔沈約志：四十號將軍，盪寇第二十二。嶷，魚力翻。〕漢兵乃還。
⑨初，揚州刺史文欽，驍果絕人，曹爽以其鄉裏故愛之。〔欽，爽邑人也。驍，堅堯翻。〕欽恃爽勢，多所陵傲。及爽誅，【章：甲十一行本「誅」下有「欽已內懼」四字；乙十一行本同；孔本同；張校同；退齋校同。】爽誅見上卷嘉平元年。〕又好增虜級以邀功賞，〔好，呼到翻。〕司馬師常抑之，由是怨望。鎮東將軍毌丘儉素與夏侯玄、李豐善，玄等死，儉亦不自安，乃以計厚待欽。儉子治書侍御史甸謂儉曰：「大人居方嶽重任，〔古者，天子巡狩四方，其方之諸侯，各會朝於方嶽之下。堯、舜有四嶽之官。孔安國曰：堯命羲和四子分掌四方之諸侯，故曰四嶽。魏、晉之時，徵、鎮、安、平，總督諸軍，任專方面，時因謂之嶽重任。〕國家傾覆而晏然自守，將受四海之責矣！」儉然之。
二年（乙亥、二五五）
①春，正月，儉、欽矯太后詔，起兵於壽春，移檄州郡以討司馬師，乃表言：「相國懿，忠正，有大動於社稷，宜宥及後世，請廢師，以侯就第，以弟昭代之。太尉孚，忠孝小心，護軍望，忠公親事，皆宜親寵，授以要任。」望，孚之子也。儉又遣使邀鎮南將軍諸葛誕，誕斬其使。〔時誕都督豫州。〕儉、欽將五六萬眾渡淮，西至項；儉堅守，使欽在外為遊兵。
司馬師問計於河南尹王肅，肅曰：「昔關羽虜于禁於漢濱，有北向爭天下之志，後孫權襲取其將士家屬，羽士眾一旦瓦解。〔事見六十八卷漢獻帝建安二十四年。〕今淮南將士父母妻子皆在內州，〔魏制，諸將出征及鎮守方面，皆留質任。時淮南士皆自內州出戌，故家屬皆留內。〕但急往禦衛，〔禦儉、欽之眾，使不得進；又衛其家屬。〕使不得前，必有關羽土崩之勢矣。」時師新割目瘤，創甚，〔瘤，音留，燦也。肉起疾腫曰：瘤。創，初良翻。〕或以為大將軍不宜自行，不如遣太尉孚拒之。唯王肅與尚書傅嘏、中書侍郎鍾會〔魏初中書既置監、令，又置通事郎，次黃門郎；黃門郎已署事過，通事郎乃署名；已署，奏以入，為帝省讀，書可。後改曰：中書侍郎。〕勸師自行，師疑未決。嘏曰：淮、楚兵勁，〔壽春，故楚都，時為淮南重鎮以南備吳，勁兵聚焉。〕而儉等負力遠鬬，其鋒未易當也。〔易，以豉翻。〕若諸將戰有利鈍，大勢一失，則公事敗矣。」師蹶然起曰：「我請輿疾而東。」〔蹶然，急遽而起之貌。蹶，音厥，又音姑衛翻。〕戊午，師率中外諸軍以討儉、欽，〔中，謂中軍；外，謂城外諸營兵。〕以弟昭兼中領軍，留鎮洛陽，召三方兵會於陳、許。〔三方，東、西、北也。〕
師問計於光祿動鄭袤，〔袤，莫候翻。〕袤曰：「毋丘儉好謀而不達事情，〔好，呼到翻。〕文欽勇而無算。今大軍出其不意，江、淮之卒，銳而不能固，宜深溝高壘以挫其氣，此亞夫之長策也。」〔漢周亞夫堅壁以破吳、楚。〕師稱善。
師以荊州刺史王基為行監軍，假節，統許昌軍。〔魏、晉之制，使持節都督諸軍為上，假節都督次之假節監諸軍又次之，假節行監軍又次之。魏受漢禪，以許昌為別宮，屯重兵，以為東、南二方根本。監，古銜翻。〕基言於師曰：「淮南之逆，非吏民思亂也，儉等誑誘迫脅，畏目下之戮，是以尚屯聚耳。〔誑，居況翻。誘，音酉。〕若大兵一臨，必土堋瓦解，儉、欽之藐不終朝而致於軍門矣。」師從之。以基為前軍，既而復敕期停駐。〔復，扶又翻。〕基以為：「儉等舉軍足以深入，而久不進者，是其詐偽已露，眾心疑沮也。〔沮，在呂翻。〕今不張示威形以副民望，而停軍高壘，有似畏儒，非用兵之勢也。若儉、欽虜略民入以自益，又州郡兵家為賊所得者，更懷離心，〔言州郡兵其家有為賊所得者，必懷反顧，而有離散之心也。〕儉等所迫脅者，自顧罪重，不敢復還，此為錯兵無用之地〔錯，食故翻，置也。停軍不進，是置之於無用之地。〕而成姦宄之源，吳寇因之，則淮南非國家之有，譙、沛、汝、豫危而不安，〔豫，即潁川也，豫州時治潁川，故曰譙、沛、汝、豫四郡，皆屬豫州。〕此計之大失也。軍宜速進據南頓，〔南頓縣，屬汝南郡，故頓子國。應劭曰：頓迫於陳，其後南徙，故號南頓。〕南頓有大邸閣，計足軍人四十日糧。保堅城，因積榖，先人有奪人之心，〔左傳，楚令尹孫叔敖之言也。杜預註曰：奪敵戰心。先，悉薦翻。〕此平賊之要也。塞屢請，乃聽，進據數水。〔水經註：汝水東南過定陵縣，又東南逕奇雒城，枝分別出，世謂之大數水。數水東流至南頓縣北，入於潁。師古曰：數，於謹翻，又音殷。〕
閏月，甲申，師次於數橋，儉將史招、李續相次來降。王基復言於師曰：〔復，扶又翻。〕「兵聞拙速，未覩為巧之久也。〔孫子之言。〕方今外有強寇，內有叛臣，若不時決，則事之深淺未可萴也。〔言儉、欽之變若不以時定，恐吳寇乘之而來，則禍之深淺有未可測者。〕議者多言將軍持重。將軍持重，是也；停軍不進，非也。持重，非不行之謂也，進而不可犯耳。今保壁壘以積實資虜而遠運軍糧，甚非計也。」師猶未許。基曰：「將在軍，君令有所不受。〔孫子及司馬穰苴皆有是言。〕彼得亦利，我得亦利，是謂爭地，〔孫子之言，所謂九地，爭地其一也。〕南頓是也。」遂輒進據南頓，儉等從項亦欲往爭，發十餘裏，〔發兵而行十餘裏。〕聞基先到，乃復還保項。
②癸未，徵西將軍郭淮卒，以雍州刺史陳泰代之。〔雍，於用翻。〕
③吳丞相峻率驃騎將軍呂據、左將軍會稽留贊襲壽春，〔驃，匹妙翻。會，工外翻。〕司馬師命諸軍皆深壁高壘，以待東軍之集。〔東軍，青、徐、兗之軍也。〕諸將請進軍攻項，師曰：「諸軍【張：「軍」作「君」。】知其一，未知其二。〔「諸軍」，當作「諸君」。〕淮南將士本無反志，儉、欽說誘與之舉事，〔說，輸芮翻。〕謂遠近必應；而事起之日，淮北不從，〔淮北，謂豫、兗也。〕史招、李續前後瓦解，內乖外叛，自知必敗。困獸思鬬，〔左傳：吳夫臬王曰：困獸猶鬬。〕速戰更合甚志，雖雲必克，傷入亦多。且儉等欺誑將士，詭變萬諯，小與持久，詐情自露，此不戰而克之術也。」乃遣諸葛誕督豫州諸軍自安風向壽春；〔安風縣，前漢屬六安國，後漢併屬廬江郡；魏分安風等五縣置安豐郡，屬豫州。〕徵東將軍胡遵督青、徐諸軍出譙、宋之間，〔宋，謂梁國之地，梁國都睢陽，故宋都也。〕絕其歸路；師屯汝陽。〔汝陽縣，屬汝南郡，在汝水之北。〕毋丘儉、文欽進不得鬬，退恐壽春見襲，計窮不知所為；淮南將士家皆在北，眾心沮散降都相屬，〔果如王肅之計。屬，之慾翻。〕惟淮南新附農民為之用。
儉之初起，遣健步齎書至兗州，〔健步，能疾走者；今謂之急腳子，又謂之快行也。〕兗州刺史鄧文斬之，將兵萬餘人，兼道前進，先趨樂喜城，〔水經註：潁水過汝陽縣北，又東南過南頓縣，數水注之，又南逕博陽故城東；城在南頓縣北四十里，漢宣帝封丙吉為侯國，王莽更名樂喜嘉。趨，七喻翻。〕作浮橋以待師。儉使文欽將兵襲之。師自汝陽潛兵就文於樂嘉，欽猝見大軍，驚愕未知所為。欽子鴦年十八，勇力絕人，謂欽曰：「及其未定，擊之可破也。」於是分為二隊，夜夾攻軍，鴦帥壯士先至鼓譟，〔帥，讀曰率。〕軍中震擾。師驚駭，所病目突出，恐眾知之，囓被皆破。〔齧被以杙疼。齧，魚結翻。〕欽失期不應，會明，鴦見兵盛，乃引還。〔還，從宣翻，又如字。〕師與諸將曰：「賊走矣，可追之！」諸將曰：「欽父子驍猛，未有所屈，何苦而走﹖」師曰：「夫一鼓作氣，再而衰。〔一傳魯曹劌之言。〕鴦鼓譟失應，其勢已屈，不走何待！」欽將引而東，鴦曰：「不先折其勢，不得去也。」乃與驍騎十餘摧鋒陷陳，〔陳，讀曰陣。〕所向皆被靡，〔披，普彼翻。〕遂引去。師使左長史司馬班率驍騎八千翼而追之，〔魏公府及諸大將軍位從公者，各置長史一人，惟大將軍府及司徒府加置左右長史各一人。翼者，張左右翼而追之。〕鴦以匹馬入數千騎中，輒殺傷百餘人，乃出，如此者六七，追騎莫敢逼。
殿中人尹大目小為曹氏家奴，常在天子左右，〔大目時為中殿中校尉。〕師將與俱行，〔將，讀如鳳將雛、雞冠距鳴將之將，音如字。〕大目知師一目已出，啟雲：「文欽本是明公腹心，但為人所誤耳；又天子鄉裏，〔文欽，譙人，故曰天子鄉裏。〕素與大目相信，乞為公追解語之，〔謂追欽而為師自解釋言之也。為，於偽翻。語，牛倨翻。〕令還與公復好。」〔復，還也，反也。好，喜也。謂還復相善也。好，讀如字。〕師許之。大目單身乘大馬，被鎧胄，〔被，皮義翻。〕追欽，遙相與語，大目心實欲為曹氏，〔為， 於偽翻。〕謬言：「君侯何苦不可復忍數日中也！」〔蓋謂文欽何不堅忍數日，與師相持，師病已篤，必當有變也。復，扶又翻。〕欲使欽解其旨。〔解，胡買翻； 喻也，曉也。〕欽殊於悟，乃更厲聲罵大目曰：「汝先帝家人，不念報恩，反與司馬師作逆，不顧上天，王不祐汝！」張弓博矢欲射大目，〔傅，讀曰附。射，而亦 翻。〕大目涕泣曰：「世事敗矣，善自努力！」
是日，毋丘儉聞欽退，恐懼夜走，眾遂大潰。欽還至項，以孤軍無繼，不能自立，欲還壽春，壽春已潰，遂奔吳。吳孫峻至東興，聞儉等則，壬寅，進至橐皋，〔春秋：會吳於橐皋。杜預曰：在九江逡遒縣東南，今其地在巢縣界，亦謂之柘皋。橐，音託，又讀為柘。〕文欽父子詣軍降。〔降，戶江翻。〕毋丘儉走，北至慎縣，〔慎縣，漢屬汝南郡，魏分屬汝陰郡。賢曰：慎縣故城在今潁州潁上縣西北。餘按儉自項走至慎，慎在項南，非北也；「北」乃「比」字之誤。比，必寐翻。〕左右人兵稍棄儉去，儉藏水邊草中。甲辰，安風津民張屬就殺儉，〔水經註：淮水東過安豐縣東北，又東為安豐津，水南有城，故安豐都尉治，後立霍丘戌。杜知曰：安風津，在壽州霍丘城北。〕傳首京師，封屬為侯。諸葛誕至壽春，壽春城中十餘萬口，懼誅，或流迸山澤，或散走人吳。〔迸，北孟翻。〕詔以誕為鎮東大將軍、儀同三司，都督揚州諸軍事。
夷毋丘儉三族。儉黨七百餘人繫獄，侍御史杜友治之，〔治，直之翻。〕惟誅首事者十餘人，餘皆奏免之。儉孫女適劉氏，當死，以孕繫廷尉。司隸主簿程威議曰：〔魏、晉之制，列卿各置丞、功曹、主簿、五官等員。〕「女適人者，若已產育，則成他家之母，於防不足以懲姦亂之源，〔防，謂禁防也。〕於情則傷孝子之恩。男不遇罪於他族，而女獨嬰戮於二門，〔嬰，當也。二明，謂父母之家及夫家也。〕非所以哀矜女弱，〔女，陰類，稟氣柔弱，在室從父母，既嫁從夫，故曰女弱。〕均法制之大分也，〔分，扶問翻。〕臣以為在室之女，可從父母之刑，既醮之婦，使從夫家之戮。」〔毛晃曰：醮，冠娶祭名，酌而無酬酢曰醮。禮記曰：醮於客位，冠禮也。父親醮子而命之，迎婚禮也。晉志曰：古昏冠皆有醮。鄭氏醮文三首具存。醮，子肖翻。〕朝廷從之，仍著於律令。
④舞陽忠武侯司馬師疾篤，還許昌，留中郎將參軍事賈充監諸軍事。充，逵之子也。〔賈逵事武帝、文帝。監，古銜翻。〕衛將軍昭自洛陽往省師，〔魏制，衛將軍，班車騎將軍下，位從公。省悉景翻。〕師令昭總統諸軍。辛亥，師卒於許昌。〔卒，子恤翻。〕中書侍郎鍾會從師典知密事，中詔敕尚書傅嘏，〔詔自中出，上意也。是時詔命皆以司馬氏之意行之，此詔出於禁中之意，故曰中詔。〕以東南新定，權留衛將軍昭屯許昌為內外之援，令嘏率諸軍還。會與嘏謀，使嘏表上，〔上，時掌翻。〕輒與昭俱發，還到洛水南屯任。二月，丁巳，詔以司馬昭為大將軍、錄尚書事。會由是常有自矜之色，嘏戒之曰：「子志大其量，而動業難為也，可不慎哉！」〔為後鍾會作亂張本。〕
⑤吳孫峻聞諸葛誕已據壽春，乃引兵還。以文欽為都護、鎮北大將軍、幽州牧。〔漢置都護於西城，於西域稱都護將軍，然未嘗以為將軍號；至光武遂有都護將軍之官，三國位從公，晉制在撫軍下、鎮軍上。吳置左右都護，亦不以為將軍號；今以欽為都護，蓋又在左右都護之上矣。〕
⑥三月，立皇后卞氏，大赦。後，武宣皇后弟秉之曾孫女也。
⑦秋，七月，吳將軍孫儀、張怡、林恉謀殺孫峻，不克，死者數十人。全公主譖朱公主於峻，曰「與儀同謀」。峻遂殺朱公主。〔朱公主，吳主權之女，適朱據者也。〕
峻使衛尉馮朝城廣陵，〔魏之廣陵郡治淮陰，漢之廣陵故城廢棄不治。〕功費甚眾，舉朝莫敢言，唯滕胤諫止之，峻不從，功卒不成。〔卒，子恤翻。〕
⑧漢姜維復議出軍，〔復，扶又翻；下同。〕徵西大將軍張翼廷爭，〔爭，讀曰諍。〕以為：「國小民勞，不宜黷武。」維不聽，率車騎將軍夏侯霸及翼同進。八月，維將數萬人至枹罕，〔枹罕縣，前漢屬金城郡，後漢屬隴西郡，魏時廢省。枹，音膚。〕趨狄道。〔趨，七喻翻。〕
徵西將軍陳泰敕雍州刺史王經進屯狄道，須泰軍到，東西合勢乃進。泰軍陳倉，經所統諸軍於故關與漢人戰不利，〔故關，謂漢時故道關也，在洮水西。〕經輒渡洮水。泰以經堅據狄道，必有他變，率諸軍以繼之。經已與維戰於洮西，大敗，〔洮，土刀翻。〕以萬餘人還保狄道城，餘皆奔散，死者萬計。張翼請維曰：「可以止矣，石宜復進，或毀此大功，為蛇畫足。」〔戰國策曰：昭陽為楚伐魏，覆軍殺將，移師攻齊。陳軫為齊王使，見昭陽曰：楚有祠者賜其舍人酒一卮，舍人相謂曰：「數人飲之不足，一人飲之有餘，請各畫地為蛇，先成者飲酒。」一人先成，引酒飲之，乃左手持卮，右手畫蛇曰：「吾能為之足。」為足未成，一人之蛇後成，奪其卮曰：「蛇固無足，子安能為之足！」遂飲酒。今君攻魏既勝，復移師攻齊，是為蛇足者也。昭悟，乃還軍。〕維大怒遂進圍狄道。
辛未，詔長水校尉鄧文行安西將軍，與陳泰併力拒維，〔晉志曰：四安起於魏初。在四鎮之下。〕戊辰復以太尉孚為後繼。泰進軍隴西，諸將皆曰：「王經新敗，賊眾大盛，將軍以烏合之眾，繼敗軍之後，當乘勝之鋒，殆必不可。古人有言：『蝮蛇螫手，壯士解腕。』〔漢書田榮傳曰：蝮惹手則斬手，惹足則斬足。應劭曰：蝮，一名虺，螫人手足，則割去其肉；不然則死。師古曰：爾雅及說文皆以為蝮即虺也，博三寸，首大如擘，而郭璞雲各自一種蛇，其蝮蛇細頸大頭焦尾，色如綬文，文間有毛，如潛鬣，鼻上有針，大者長七八尺，一名反鼻，非虺之類也。今以俗名證之，郭說得矣。虺若土色，所在有之。蝮蛇唯出南方。蝮，芳六翻。螫，式亦翻。〕腕，烏貫翻。陸佃埤雅：蝮蛇怒時，毒在頭尾，蟼手則手斷，螫足則足斷，蛇之尤毒烈者也。〕孫子曰：『兵有所不擊，地有所不守。』蓋小有所失而大有所全故也。不如據險自保，觀釁待敝，然後進救，此計之得者也。」泰曰：「姜維提輕兵深入，正欲與我爭鋒原野，求一戰之利。王經當高壁深壘，挫其銳氣，今乃與戰，使賊得計。經既破走，維若以戰克之威，進兵東向，據櫟陽積榖之實，櫟陽縣，前漢屬左馮翊，後漢、魏省。餘謂櫟陽在長安東北，維兵方至狄道，安得便可東據機陽！泰蓋言略陽耳。櫟，音藥，藥、略聲相近，因語訛而致傳寫字訛耳。放兵收降，〔降，戶江翻。〕招納羌、胡，東爭關、隴，傳檄四郡，〔四郡，謂隴西、南安、天水、略陽。略陽時為廣魏郡，及晉乃更名略陽。〕此我之所惡也。〔惡，烏路翻。〕而及以乘勝之兵，挫峻城之下，銳氣之卒，屈力致命，攻守勢殊，客主不同。兵書曰：『脩櫓轒轀，三月乃成，拒堙三月而後已。』〔此孫子之言也。孫子之說，以攻城為不得已。魏武註曰：脩，治也；櫓，大楯也。轒轀者，轒牀也。轒牀其下四輪，從中推之至城下也。杜佑昍：攻城戰其，作四輪車，車上以繩為脊，生牛皮蒙之，不哥藏十人，填隍推之，直抵城下，可以攻掘，金火木石所不能敗，謂之轒轀車。註又曰：距堙者，踊土稍高而前以附其城也。杜佑曰：土山，即孫子所謂距闉也。應劭曰：轒轀，匈奴車，非也，蓋攻城之車耳。師古曰：轒，扶雲翻。轀，於雲翻。〕誠非輕軍遠入之利也。今維孤軍遠僑，〔僑，音喬，寄也，客也。〕糧榖不繼，是我速進破賊之時，所謂疾雷不及掩耳，〔文子之言，淮南子亦有是言。〕自然之勢 也。洮水帶其表，維等在其內，今乘高據勢，臨其項領，不戰必走。寇不可縱，圍不可久，君等何言如是！」遂進軍度高城嶺，〔水經註曰：隴西首陽縣有高城嶺， 嶺上有城曰渭源城。〕潛行，夜至狄道東南高山上，多舉烽火，鳴鼓角。狄道城中將士見救至，皆憤踊。維不意救兵卒至，〔卒，讀曰猝。〕緣山急來攻之，泰與交戰，維退。泰引兵揚言欲向其還路，維懼，九月，甲辰，維遁走，城中將士乃得出。王經歎曰：「糧不至旬，向非救兵速至，舉城屠裂，覆喪一州矣！」〔隴西、略陽、天水、南安，秦州也。喪，息浪翻〕泰慰勞將士，前後遣還，更差軍守，〔差，擇也，遣還王經所統將士，更擇軍以守狄道。勞，力到翻。差，初佳翻。〕並治城壘，〔鈶，直之翻。〕還屯上邽。
泰每以一方有事，輒以虛聲擾動天下，故希簡上事，〔上，時掌翻。〕驛書不過六百里。〔狄道東至洛陽二千二百餘裏，而驛書不過六百里，蓋傳入近裏郡縣，使如常郵筒以達洛陽也。〕大將軍昭曰：「陳徵西沈勇能斷，〔沈，持林翻。〕荷方伯之重。〔荷，下可翻。〕救將陷之城，而不求益兵，又希簡上事，必能辦賊者也。都督大將不當爾邪！」
姜維退駐鍾提。〔鍾提當在羌中，蜀之涼州界也。〕
⑨初，吳大帝不立太廟，以武烈嘗為長沙太守，立廟於臨湘，〔吳大帝諡其父堅曰武烈皇帝長沙郡治臨湘縣。〕使太守奉祠而已。冬，十【章：甲十一行本「十」下有「二」字；乙十一行本同；退齋校同；熊校同。】月，始作太廟於建業，尊大帝為太祖。〔考異曰：吳曆：「太平元年正月，立太祖廟。」沈約宋書：「孫亮立，明年正月，立權廟。」今從吳志。〕
