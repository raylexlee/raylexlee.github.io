△卷第七十三
魏紀五〔起旃蒙單閼（乙卯），盡強圉大荒落（丁巳），凡三年。〕
烈祖明皇帝中之下
青龍三年（乙卯、二三五）
①春，正月，戊子，以大將軍司馬懿為太尉。
②丁巳，皇太后郭氏殂。帝數問甄后死狀於太后，〔甄后死見六十九卷文帝之黃初二年。數，所角翻。甄，之人翻。〕由是太后以憂殂。
③漢楊薱既殺魏延，〔事見上捲上年。〕自以為有大功，宜代諸葛亮秉政；而亮平生密指，以儀狷狹，〔密指，蓋亮密以語諸僚佐，特儀不知耳。狷，吉掾翻。〕意在蔣琬。儀至成都拜中軍師，無所統領，從容而已。〔從，千容翻。〕初，儀事昭烈帝為尚書，琬時為尚書郎。後雖俱為丞相參軍、長史，儀每從行，當其勞劇；自謂年宦先琬，才能踰之，〔先，悉薦翻。〕於是怨憤形於聲色，歎焿之音發於五內，〔焿，叱稼翻，噴也。叱怒也。五內，五藏之內也。〕時人畏其言語不節，莫敢從也。惟後軍師費禕往慰省之，〔費，父沸翻。省，悉景翻。〕儀對禕恨望，前後云云。〔云云，師古曰：猶言如此如此也。〕又語禕曰：「往者丞相亡沒之際，吾若舉軍以就魏氏，處世寧當落度如此邪！〔語，牛倨翻。處，昌呂翻。度，徒洛翻。落度，失意也。〕令人追悔，不可復及！」〔復，扶又翻；下同。〕禕密表其言。漢主廢儀為民，徙漢嘉郡。〔漢嘉縣，故青衣也；漢順帝陽嘉二年，改為漢嘉，屬蜀郡屬國都尉。蜀郡屬國，安帝延光元年所置，蜀分為漢嘉郡。〕儀至徙所，復上書誹謗，辭指激切；遂下郡收儀，〔上，時掌翻。下，遐稼翻。〕儀自殺。
④三月，庚寅，葬文德皇后〔文德，郭後也。郭後諡曰德，甄后諡曰昭。〕
⑤夏，四月，漢主以蔣琬為大將軍、錄尚書事；費禕代琬為尚書令。
⑥帝好上功，〔好，呼到翻。〕既作許昍宮，〔事見上卷太和六年。〕又治洛陽宮，〔諸葛亮死，帝乃大興宮室。晉士燮所謂「釋楚為外懼」者，此也。治，直之翻。〕起昭陽太極殿，〔水經註：明帝上法太極，於洛陽南宮起太極殿，即漢崇德殿之故處。〕築總章觀，高十餘丈，〔舜有總章之訪，相傳以為總章即明堂也。觀，闕也，總章觀蓋在太極殿前。觀，古現翻。高，居傲翻。〕力役不已，農桑失業。司空陳羣上疏曰：「昔禹承唐、虞之盛，猶卑宮室而惡衣服。況今喪亂之後，人民至少，〔喪，息浪翻。少，詩沼翻。〕比漢文、景之時，不過漢一大郡。〔漢自秦、項之爭，民死於兵者多矣，雖文、景與民休息，戶口蕃息，重以武帝窮奢極欲，又減其半。平帝元始之初，民戶一千三百二十三萬三千六百一十二，以班志考之，汝南一郡，戶四十六萬一千五百八十七。光武興於南陽，至永和元年，戶五十餘萬。三國虎爭，人眾之損，萬有一存，景元四年，與蜀通計民戶九十四萬三千二百四十二耳。當此之時，謂不過漢文、景時一大郡，非虛語也。〕加以邊境有事，將士勞苦，〔將，即亮翻。〕若有水旱之患，國家之深憂也。昔劉備自成都至白水，多作傳舍，〔典略曰：備鎮成都，拔魏延督漢中，於是起館舍，築亭障，從成都至白水關四百餘區。傳，株戀翻。〕興費人役，太祖知其疲民也。今中國勞力，亦吳、蜀之所願；此安危之機也，惟陛下慮之！」帝答曰：「王業、宮室，亦宜並立，滅賊之後，但當罷守禦耳，豈可復興役邪！〔復，扶又翻；下同。〕是固君之職，蕭何之大略也。」〔此指蕭何治未央宮事為言。〕羣曰：昔漢祖惟與項羽爭天下，羽已，滅，宮室燒焚，是以蕭何建武庫、太倉，皆是要急，然高祖猶非其壯麗。〔羣因帝蕭何之言以陳善閉邪。蕭何事見十一卷高帝七年。〕今二虜未平，誠不宜與古同也。夫人之所欲，莫不有辭，況乃天王，莫之敢違。前欲壞武庫，謂不可不壞也；後欲置之，謂不可不置也。〔此皆指帝拒諫實事。壞，音怪。〕若必作之，固非臣下辭言所屈；若少留神，〔少，詩沼翻；下同。〕卓然回意，亦非臣下之所及也。漢明帝欲起德陽殿，鍾離意諫，即用其言，後乃復作之；殿成，謂羣臣曰：『鍾離尚書在，不得成此殿也。』夫王者豈憚一人，蓋為百姓也。〔為於偽翻；下同。〕今臣曾不能少凝聖聽，〔凝，定也，停也；言帝不為之留聽也。〕不及意遠矣。」帝乃為之少有減省。
帝耽於內寵，婦官秩石擬百官之數，〔西漢婦官十四等，秩石視內外百官之數。魏武建國，始命王后其下五寺，曰夫人、昭儀、倢侈、容華、美人。文帝增貴嬪、淑媛、脩容順成人、良人。明帝增淑妃、昭華、脩儀，除順成官。太和中，始復命夫人，登其位於淑妃之上。自夫人以下，爵凡十二等，貴嬪、夫人位次皇后，爵無所視；淑妃位視相國，爵比諸侯王；淑媛位視御史大夫，爵比縣寸；昭儀比縣侯；昭華比鄉侯；脩容比亭侯；脩儀比關內侯；倢侈視中二千石；容華視真二千石；美人視比二千石；良視千石。〕自貴人以下至掖庭灑掃，凡數千人，〔灑，所賣翻；掃，素報翻；又並如字。〕選女子知書可付信者六人，以為女尚書，使典省外奏事，處當畫可。〔漢東都之末，宮中有女尚書。處當，奏事有不合上意，區處其當而下之也。畫可，晝從其所奏。省，悉景翻。處，昌呂翻。〕廷尉高柔上疏曰：「昔漢文惜十家之資，不營小臺之娛；去病慮匈奴之害，不遑治第之事。〔治，直之翻。五翻。〕況今所損者非惟百金之費，所憂者非徒北狄之患乎！可粗成見所營立以充朝宴之儀，〔粗，坐五翻。見，賢遍翻。朝，直遙翻。〕訖罷作者，使得就農；二方平定，復可徐興。周禮，天子后妃以下百二十人，〔王立後，三夫人，九嬪，二十七世婦，八十一御妻，是為百二十人。〕嬪嬙之儀，既已盛矣；竊聞後庭之數，或復過之，〔嬪，毗賓翻。嬙，慈良翻。復，扶又翻；下同。〕聖嗣不昌，殆能由此。臣愚以為可妙簡淑媛以備內官之數，〔媛，美女也。淑，善也。，媛，於絹翻。〕其餘盡遣還家，且以育精養神，專靜為寶。如此，則螽斯之徵可庶而致矣。」〔詩螽斯，后妃子孫眾多也。〕帝報曰：「輒克昌言，他復以聞。」〔輒以昌言自克也。揚子曰：勝己之私之謂克。〕
是時獵法嚴峻，殺禁地鹿者身死，財產沒官，有能覺告者，厚加賞賜。柔復上疏曰：「中間以來，百姓供給眾役，親田者既減；〔親田，謂躬親田畝者。〕加頃復有獵禁，羣鹿犯暴，殘食生苗，處處為害，所傷不訾，〔不訾，言不可計量也。〕民雖障防，力不能禦。至如滎陽左右，周數百里，歲略不收。方今天卜生財者甚少，而麋鹿之損者甚多，卒有兵戎之役，凶年之災，〔卒讀曰猝。〕將無以待之。惟陛下寬放民間，使得捕鹿，遂除其禁，則眾庶永濟，莫不悅豫矣。」
帝又欲平北芒，令於其上作臺觀，望見孟津。〔黃圖曰：登之可以遠觀，故日觀。觀，古現翻。〕衛尉辛毗諫曰：「天地之性，高高下下。國語：周太子晉曰：天地成而聚於高，歸物於下。四嶽佐禹，高高下下，封崇九山，決汨九川。〕今而反之既非其理；加以損費人功，民不堪役。且若九河盈溢，洪水為害，而丘陵皆夷，將何以禦之！」帝乃止。
少府楊簞上疏曰：「陛下奉武皇帝開拓之大業，守文皇帝克終之元緒，〔元，始也；緒，絲端也。言文帝克終武帝之志，受禪易制，此絲端所從始也。〕誠宜思齊往古聖賢之善治，〔治，直吏翻。〕總觀季世於蕩之惡政。曩使桓、靈不廢高祖之法度，文、景之恭儉，太祖雖有神武，於何所施，而陛下何由處斯尊哉！〔處，昌呂翻。〕今吳、蜀未定，軍旅在外，諸所繕治，惟陛下務從約節。」〔治，直之翻。〕帝優詔答之。
簞復上疏曰：「堯尚茅茨而萬國安其居，〔堯土階三尺，茅茨不翦。〕禹卑宮室而天下樂其業；〔樂，音洛。〕及至殷、周或堂崇三尺，度以九筵耳。〔周官考工記曰：殷人重屋，堂脩七尋，堂崇三尺。周人明堂，度九尺之筵，東西九筵，南北七筵，堂崇一筵。五室，凡室二筵。〕桀作璇室象廊，〔史記龜策傳曰：桀為瓦室，紂為象廊，與此稍異。〕紂為傾宮鹿臺，〔新序曰：鹿臺其大三里，高千仞。臣瓚曰：今在朝歌城中。〕以喪其社稷，喪，息浪翻。〕楚靈似築章華而身受禍，〔楚靈王為章華之臺，民不堪命，從亂如歸，不走而死於羋尹氏。〕秦始皇作阿房，二世而滅。〔事見七卷三十五年。〕夫不度萬民之力以從耳目之欲，〔度，徒洛翻。〕未有不亡者也。陛下當以堯、舜、禹、湯、文武為法則，夏桀、殷紂、楚靈、秦皇為深誡，而乃自暇自逸，惟宮臺是飾，必有顛覆危亡久禍矣。君作元首，臣為股肱，存亡一體，得失同之。臣雖駑怯，敢忘爭臣之義！〔駑，音奴。爭，讀曰諍。〕言不切至，不足以感悟陛下；陛下不察臣言，恐皇祖、烈考之祚墜於地。使臣身死有補萬一，則死之日猶生之年也，謹叩棺沐浴，伏俟重誅！」奏御，〔叩，近也。御，進也。〕帝感其忠言，手筆詔答。
帝嘗著，帽，被縹綾半袖。〔著，陟略翻。說文曰：帽，小兒蠻夷頭衣。縹，普沼翻。青白色。綾，紋帛，或謂之綺，或謂之紋繒。半袖，半臂也。晉志曰：帽名猶冠也，義取於蒙覆其首，其本纚也。古者冠無幘，冠下有纚，以繒為之。後世施幘於冠，因或裁纚為帽，自乘輿宴居，下至庶人無爵者，皆服之。被，皮義翻。〕簞問帝曰：「此於禮何法服也﹖」帝默不答。自是不法服不以見阜。
阜又上疏欲省宮人諸不見幸者，乃召御府吏問後宮人數。〔少府屬官有御府令，典官婢，員吏七十人，吏從官二十人。〕吏守舊令，對曰：「禁密，不得宣露！」阜怒，杖使一百，數之曰：〔數，所其翻。〕國家不與九卿為密，反與小吏為密乎！」帝愈嚴憚之。
散騎常侍蔣濟上疏曰：「昔句踐養胎以待用，〔國語：越王句踐困於會稽，既反國，命壯者無取它婦，老者無取壯妻；女子十七不嫁，丈夫廾十不娶，其公母有有罪；將免乳者以告公，令醫守之；生丈夫，二壼酒、一犬；生女子，二壼酒、一豚；生三人，公與之母；生二人，公與之餼。散，悉亶翻。騎，奇寄翻。〕昭王恤病以雪仇，燕昭王於破燕之後，弔死問疾，欲以報齊，雪先王之恥。〕故能以弱燕服強齊，羸越滅勁吳。今二敵強盛，當身不除，百世之責也。〔謂當帝之身，不能滅吳、蜀，後世之責，必歸於帝。〕以陛下聖明神武之略，舍其緩者，舍，讀曰捨。專心討賊，臣以為無難矣。」
中書侍郎東萊王基上疏曰：按此則魏已改通事郎為中書侍郎矣。「臣聞古人以水喻民曰，『水所以載舟，亦所以覆舟。』〔家語載孔子之言。〕頻淵曰：『東野子之御，馬力盡矣，而求進不已，殆將敗矣。』荀子：魯定公問於顏淵曰：「東野子善御乎﹖」顏淵曰：「善則善矣，雖然，其馬將失。」定公曰：「何以知之﹖」顏淵曰：「臣以政知之。昔舜巧於使民，造公巧於吏馬。舜不窮其民力，造公不窮其馬力，是舜無失民，造公無失馬。今東野畢之御，上車執轡，御體矣；步驟馳騁，朝禮畢矣；歷險致遠，馬力盡矣；然猶求進不已，是以知之也。」〕今事役勞苦，男女離曠，願陛下深察東野之敝，留意舟水之喻，息奔駟於未盡，節力役於未困。昔漢有天下，至孝文時唯有同姓諸侯，而賈誼憂之曰：『置火積薪之下而寢其下，因謂之安。』〔見十四卷漢文帝六年。〕今寇賊未殄，猛將擁兵，檢之則無以應敵，久之則難以遺後，〔謂五大在邊，尾大不掉，非善計以詒後人也。遺，於季翻。〕當盛明之世，不務以除患，若子孫不競，〔競，強也。塺稷之憂也。〕使賈，誼復起，必深切於曩時矣。」〔言不特痛哭流涕、長太息而已。復，扶又翻；下同。〕帝皆不聽。
殿中監督役，擅收蘭臺令史；〔此殿中監，以其時營造宮室，使監作殿中耳，非唐殿中監之官也；觀後所謂校事可知矣。又據晉書輿服志，大駕鹵簿，左殿中御史，右殿中監則魏時殿中監已有定官。蘭臺令史，屬御史臺。會要曰：漢謂御史臺。〕右僕射衛臻奏按之。詔曰：「殿舍不成，吾所留心，卿推之，何也﹖」推，考鞫也。〕臻曰：「古制侵官之法，〔古者，百官不相踰越。左傳：欒鍼曰：侵官，冒也。〕非惡其勤事也〔惡，烏路翻。〕誠以所益者小，所墮者大也。〔墮，讀曰隳。〕臣每察校事，類皆如此，〔魏武建國，置校，事，使察羣下。〕若又縱之，懼羣司將遂越職，以至陵夷矣。」
尚書涿郡禮固請罷役，帝詔曰：「欽納讜言。」〔讜，音黨。〕促遣民作；監作者復奏留一月，有所成訖。〔成訖，言欲成殿舍以訖事也。監，古銜翻。〕禮徑至作所，不復重奏，〔重，直龍翻。〕稱詔罷民帝柯其意而不責。帝雖不能盡用羣臣直諫之言，然皆優容之。
秋，七月，洛陽崇華殿災。帝問侍中領太史令泰山高堂隆〔太史令，屬太常，隆以侍中領之。漢儒有高堂生，魯人；隆其後也。姓譜：齊公族有高堂氏。風俗通：齊卿高恭仲食採於高堂。〕曰：「此何咎也﹖於禮寧有祈禳之義乎﹖」對曰：「易傳曰：『上不儉，下不節，孽火燒其室。』又曰：『君高其臺，天火為災。』〔京房易傳之辭。傳，直戀翻。孽，魚列翻。〕此人君務飾宮室，不知百姓空竭，故天應之以旱，火從高殿起也。」詔問隆：「吾聞漢武之時柏梁災，而大起宮殿以厭之，〔事見二十一卷漢武帝太初元年。厭，益涉翻；下同。〕其義云何﹖」對曰：「夷越之巫所為，非聖賢之明訓也。五行志曰：『柏梁災，其後有江充巫蠱事。』如志之言，越巫建章無所厭也；今宜罷散民役。宮室之制，務從約節，清掃所災之處，不敢於此有所立作，則萐莆、嘉禾必生此地，〔萐，山輒翻，又色洽翻。莆，音蒲。說文：萐莆，瑞草也。堯時生於庖廚，扇暑而涼。〕若乃疲民之力，竭民之財，非所以致符瑞而懷遠人也。」
⑦八月，庚午，立皇子芳為齊王，詢為秦王。帝無子，養二王為子，宮省事祕，莫有知其所由來者。或雲：芳，任城王楷之子也。〔楷，任城王彰之子。任音壬。〕
⑧丁巳，帝還洛陽。
⑨詔復立崇華殿，〔復，扶又翻。〕更名曰九龍。〔據高堂隆傳，時郡國有九龍見，因以名殿。更，工衡翻。〕通引穀水過九龍殿前，〔水經註：穀渠東歷故金市南，直千秋門，枝流入石逗，伏流注靈芝九龍池。〕為玉井綺欄，蟾蜍含受，神龍吐出。使博士扶風馬鈞作司南車，〔司南車，即指南車也。崔豹古今注曰：黃帝與蚩尤戰於涿鹿，蚩尤作大霧，士皆迷路，乃作指南車以正四方。述徵記曰：指南車上有木仙人，持信旛，車轉而人常指南。〕水轉百戲。傅玄曰：人有上百戲而不能動，帝問鈞：「可動否﹖」對曰：「可益。」受詔作之，以大木彫構，使其形若輪，平地施之，潛以水發焉。設為女樂舞，象，至令木人擊鼓吹簫。作山嶽，使木人跳焴擲劍，緣焴倒立，出入自在，百官行署，春磨鬭雞，變巧百端。
陵霄闕始構，有鵲巢其上，帝以問高堂隆，對曰：「詩曰：『惟鵲有巢，惟鳩居之。』〔詩召南鵲巢之辭也。〕今興宮室，起陵霄闕，而鵲巢之，此宮未成身不得居之象也。天意若曰：『宮室未成，將有他姓制御之』，斯乃上天之戒也，，夫天道無親，惟與善人，太戊、武丁覩悚懼，故天降之福。〔太戊桑穀生朝，武丁飛雉雊鼎，皆能戒懼，轉災為福。〕今若罷休百役，增崇德政，則三王可四，於帝可六，豈惟商宗轉禍為福而已哉！」帝為之動容。〔為，於偽翻；下同。〕
帝性嚴急，其督月宮室有稽限者，〔立為期限，以必其成，及期而不成，為稽限。〕帝親召問，言猶在口，身首已分。散騎常侍領祕書監王肅，〔漢桓帝延熹二年，置祕書監，秩四百石。〕上疏曰：「今宮室未就，見作者三四萬人。〔見，賢遍翻。〕九龍可以安聖體，其內足以列六宮；惟泰極已前，功夫尚大。〔泰極，謂太極殿。〕願陛下取常食稟之士，非急要者之用，選其丁壯，擇留萬人，使一期而更之。〔更，工衡翻。〕鹹知息代有日，則莫不悅以即事，勞而不怨矣。〔易曰：說以使民，民忘其勞。〕計一歲有三百文十萬夫，亦不為少。當一歲成者，聽且三年，分遣其餘，使皆即農，無窮之計也。夫信之於民，國家大寶也。前車駕當幸洛陽，發民為營，有司命以營成而罷；〔此營壘之營。〕既成，又利其功力，不以時遣；有司徒營目前之利，〔此營求之營。〕不顧經國之體。臣愚以為自今已後，儻復使民，〔復，扶又翻。〕宜明其今，使必如期；以次有事，寧使更發，無或失信。〔謂始焉於甲處營造，發民就役，次焉於乙處營造，不可仍用甲處就役之民，寧使更伋民以供乙處之役朼也。〕凡陛下臨時之所行，皆有罪之吏、宜死之人也；然眾庶不知，謂為倉卒。故願陛下下之於吏，【章：甲十六行本「使」下有「而暴其罪」四字；乙十一行本同；孔本同；張校同；退齋校同。】卒，讀曰猝。下之之下，音戶稼翻；下同。〕鈞其死也，無使汙於宮掖〔鈞，與均同。汙，烏故翻。〕而為遠近所疑。且人命至重，難生易殺，〔易，以豉翻。〕氣絕而不續者也，是以聖賢重之。昔漢文帝欲殺犯蹕者，廷尉張釋之曰：『方其時，上使誅之則已，今下廷尉，廷尉，天下欴平，不可傾也。』〔事見十四卷漢文帝三年。下，遐稼翻。〕臣以為大失其義，非忠臣所宜陳也。廷尉者，天子之吏也，猶不可以失平，而天子之身反可以惑謬乎！〔斯論誠足以矯張釋之之失言。〕斯重於為己而輕於為君，〔為，於偽翻。〕不忠之甚者也，不可不察。」
⑩中山恭王袞疾病，令官屬曰：「男子不死於婦人之手，〔喪大記之言。〕亟以時營東堂。」堂成，輿疾往居之。又今世子曰：「汝幼為人君，知樂不知苦，必將以驕奢為失者也。兄弟有不良之行，〔樂，音洛。行，下孟翻。〕當造彣諫之，〔造彣前也。造，七到翻。彣，與膝同。〕諫之不從，流涕喻之，喻之不改，乃白其母，猶不改，當以奏聞，井辭國土。與其守寵罹禍，不若貧賤全身也。此亦謂大罪惡耳，其微過細故，當掩覆之。」〔覆，敷救翻。〕冬，十月，己酉，袞卒。
十一月，丁酉，帝行如許昌。
是歲，幽州刺史王雄使勇士韓龍刺殺鮮卑軻比能；自是種落離散，〔刺，七亦翻。種，章勇翻。〕互相侵伐，強者遠遁，弱者請，服，邊陲遂安。
張掖柳谷口水溢湧，〔魏氏春秋曰：張掖刪丹縣金山玄川溢。漢晉春秋曰：氐池縣大柳谷口，夜，激波湧溢。刪丹、氐池二縣，漢志皆屬張掖，晉志無之，當是併省也。五代志：甘州張掖縣有大柳谷。又後周廢金山縣入刪丹縣。蓋歷代廢置無常，疆土有合離合也。〕寶石負圖，狀象靈龜，立於川西，有石馬七及鳳凰、麒麟、白虎、犧牛、磺玦、八卦、列宿、孛彗之象，〔宿，音秀。孛，蒲內翻。彗，徐芮翻，又徐醉翻，又祥歲翻。〕又有文曰「大討曹」。〔石圖之文，天意蓋昭昭矣。〕詔書班天下，以為嘉瑞。任令於綽連齎以問鉅鹿張珔，〔任縣，前漢屬廣平國，後漢屬鉅鹿郡，魏復屬廣平郡。師古曰：任，本晉邑也，鄭皇頡奔晉，為任大夫。劉昫曰：唐邢州任縣，漢鉅鹿南癤縣地，晉置任縣，治苑鄉城。連齎者，連詔書及班下石圖，齎以問張珔也。張珔兼內外學，故以問之。珔，徂悶翻，又在甸翻，祖悶翻。〕珔密謂綽曰：「夫神以知來，不追既，往兆先見而後廢興從之。〔見，賢遍翻。〕今漢已久亡，魏己得之，何所追興祥兆乎！此石，當今之變異而將來之符瑞也。」〔後人以此為晉繼魏之微；牛繼馬，又以為元帝本牛氏繼司馬之微。〕
帝使人以馬易珠璣、翡翠、玳瑁於吳，〔珠不圓者為，璣又曰粗瑀為璣。玳，徒耐翻。瑁，蒲佩翻。〕吳主曰：「此皆孤所不用，而可以得馬，孤何愛焉。」盡以與之。
四年（丙辰、二三六）
①春，吳人鑄大錢，一當五百。〔杜佑曰：孫權嘉平五年，鑄大泉，火當五百，文曰「大泉五百」，徑一寸三分，重十二銖。〕
②三月，吳張昭卒，年八十一。昭容貌矜嚴，有威風，吳主以下，舉邦撣之。
③夏，四月，漢主至湔，登觀阪，觀汶水之流，〔湔，即漢之湔氐道，屬蜀郡。汶水，即僧江水也。僧江出氐道西徼外僧山，東流歷都安縣。沈約曰：縣蜀所立。水經註曰：都安縣有桃關，蜀守冰作大堰於此，謂之湔塴，亦曰湔堰；觀阪在其上。裴松之曰：湔，音翦。晉書音義：汶，讀與僧同。諸葛亮既沒，漢主遊觀，莫之敢止。〕旬日而還。〔還，從宣翻，又如字。〕
④武都氐【章：甲十六行本「氐」下有「王」字；乙十一行本同；張校同；退齋校同。】苻健請降於漢；〔以此觀之，諸氐固先有苻姓矣，不待蒲堅以背文「草付」之祥乃姓苻也。杜佑曰：氐者，西戎別種，漢武帝開武都郡，排其種人，分竄山谷，或在上祿，或在河、隴左右。魏武令夏侯淵討叛氐阿貴、千萬等，後因拔棄漢中，遂徙武都之種於秦川，是曰楊氐。苻堅之先，是曰苻氐。楊氐。楊氐、苻氐同出略陽，世為婚姻。降，戶江翻。〕其弟不從，將四百戶來降。
⑤五月，乙卯，樂平定侯董昭卒。〔諡法：大慮靜民曰定；純行不爽曰定。〕
⑥冬，十月，己卯，帝還各陽宮。
⑦甲申，有星孛於大辰，〔公羊傳曰：大辰者何﹖大火也。何休註曰：大火與伐，天之所以示民時早晚，天下之所以取正，故謂之大辰。蔡邕曰：自亢八度至尾四，度，謂之大火。陳卓曰：自氐五度至尾九度曰大火之次，於辰布卯。孛，蒲內翻。〕又孛於東方。高堂隆上疏曰：「凡帝王徙都立邑，皆先定天地、社稷之位，〔所謂圜丘、方澤、南北郊及社稷神位也。〕敬恭以奉之。將營宮室，則宗廟為先，貛庫為次，居室為後。〔記曲禮之言。〕今圜丘、方澤、南北郊、明堂、社稷，神位未定，宗廟之制又未如禮，而崇飾居室，士民失業。外人鹹雲『宮人之用與軍國之費略齊』，民不堪命，皆有怨怒。書曰『天聰明自我民聰明，天明畏自我民明威。』〔書皋陶謨之言。孔安國註曰：言天因民而降之福，民所歸者天命之，天視聽人君之行，用民為聰明，天明可畏，亦抈民成其威。民所叛者天討之，是天明可畏之效也。〕言天之賞罰，隨民言，順民心也。夫採椽、卑宮，唐、虞、大禹之所以垂皇風也；採椽，即採來之木為椽，不加斲削也。〕玉臺、瓊室，夏侯、商辛之所以犯昊天也。〔張蘊古曰：彼昏不知，瑤其臺而瓊其室。文選東都賦註曰　紂為瓊室，以瓊瑤飾之。〕今宮室過盛，天彗章灼，彗，祥歲翻，音又見上。〕斯乃慈父懇切之訓。當崇孝子祗聳之禮，不宜有忽，以重天怒。」隆數切諫，〔數，所角翻；下同。〕帝頗不悅。侍中盧毓進曰：「臣聞君明則臣宜，古之聖王惟恐不聞其過，此乃臣等所以不及隆也。」帝乃解。毓，植之子也。
⑧十二月，癸巳，潁陰靖侯陳羣卒。〔諡法：恭己鮮言曰靖，寬樂令終曰靖。〕羣前後數陳得失，〔數，所角翻。〕每上封事，輒削其草，時人及其子弟莫能知也。論者或譏羣居位拱默；〔言拱手而已，默無一言。〕正始中，詔撰羣臣上書以為名臣奏議，〔撰，雛免翻。〕朝士乃見羣諫事，皆歎息焉。
袁子論曰：或雲：「少府楊阜豈非忠臣哉﹖見人主之非則勃然觸之，與人言未嘗不道。」〔道者，言之也。〕答曰：「夫仁者愛人，施之君謂之忠，施於親謂之孝。今為人臣，見人主失道，力詆其非而播揚其惡，可謂宜士，未為忠臣也。故司空陳羣則不然，談論終日，未嘗言人主之非；書數十上，〔上，時掌翻。〕外人不知。君子謂羣於是乎長者矣。」
⑨乙未，帝行如許昌。
⑩詔公卿舉才德兼備者各一人，司馬懿以兗州刺史太原王昶應選。〔兗州統陳留、東郡、濟陰、任城、東平、濟北、泰山。昶，醜兩翻。〕昶為人謹厚，名其兄子曰默，曰沈，〔沈，時林翻。〕名其子曰渾，曰深，為書戒之曰：「吾以四者為名，欲使汝曹顧名思義，不敢違越也。夫物速成則疾亡，晚就而善終，朝華之草，夕而零落，松柏之茂，隆寒不衰，是以君子戒於闕黨也。〔論語：闕黨童子將命，或問之曰：「益者歟﹖」孔子曰：「吾見其居於位也，見其與先生並行也，非求益者也，欲速成者也。」〕夫能屈以為伸，讓以為得，弱以為強，鮮不遂矣。〔鮮，息淺翻。〕夫毀譽者，愛惡之原而禍福之機也。〔譽，音餘。惡，烏路翻。〕孔子曰：『吾之於人，誰毀誰譽。』〔見論語。〕以聖人之德猶尚如此，況庸庸之徒而輕毀譽哉！人或毀己，當退而求之於身。若己有可毀之行，則彼言當矣；若己無可毀之行，則彼言妄矣。當則無怨於彼，〔當，丁浪翻。〕妄則無害於，身，又何反報焉！諺曰：『救寒莫如重裘，〔重，直龍翻。〕止謗莫如自脩』，斯言信矣。」〔昶之所以戒子子姪如此。然高貴鄉公之，難王沈陷於不忠；平吳之役，王渾與王濬爭功。馬伏波萬裏還書以戒兄子，固無益於兄子也。〕
景初元年（丁巳、二三七）以改曆，紀元景初。〕
①春，正月，任辰，山茌縣言黃龍見。〔山茌，前漢曰茌縣，後漢及魏晉曰山，茌屬泰山郡。師古曰：茌，士疑翻；應劭音淄；裴松之音仕貍翻。見，賢遍翻。〕高堂隆以為：「魏得土德，故其瑞黃龍見，宜改正朔，易服色，以神明其政，變民耳目。」帝從其議。三月，下詔改元，以是月為孟夏四月，服色尚黃，犧牲用白，從地正也。〔是月，春三月也。殷為地正，以建醜，十二月為歲首。服色尚黃，以土代火之次。犧牲用白，從殷也。〕更名太和曆曰景初曆。〔太和曆，註見目錄七卷太和元年。更，工衡翻。〕
②五月，己巳，帝還洛陽。
己丑，大赦。
④六月，戊申，京都地震。
⑤己亥，以尚書令陳矯為司徒，左僕射衛臻為司空。〔晉志曰：尚書僕射，漢本置一人，獻帝建安四年，以執金吾榮郃為尚書左僕射，僕射分置左右蓋自此始。自晉迄於江左，省置無恆，置二則為左右僕射；或不兩置但曰尚書僕射。令闕則左為省主，若左右並闕，則置尚書僕射以主左事。〕
⑥有司奏以武皇帝為魏太祖，文皇帝為魏高祖，帝為魏烈祖；三祖之廟，萬世不毀。〔沈約曰：時羣公有司始奏更定七廟之制曰：武皇帝肇建洪基，撥亂夷險，為魏太祖。文皇帝天繼天革命，應期受禪，為魏高祖。上集成大命，清定華夏，興制禮樂，為魏烈祖。明帝在阼而其下先擬定廟號，非禮也。諡法：有功安民曰烈；秉德尊業曰烈。〕
孫盛論曰：夫諡以錶行，〔行，下孟翻。〕廟以存容。未有當年而逆制祖宗，未終而豫自尊顯。魏之羣司於是乎失正矣。〔羣司，百執事之臣也。〕
⑦秋，七月，丁卯，東鄉貞公【章：甲十六行本「公」作「侯」；乙十一行本同；退齋校同。】陳矯卒。〔諡法：下隱無屈曰貞；清白守節曰貞。〕
⑧公孫淵數對國中賓客出惡言，〔數，所角翻。〕帝欲討之，以荊州刺史【章：甲十六行本「史」下有「河東」二字；乙十一行本同；張校同。】毌丘儉為幽州刺史。〔毌丘，複姓。毌，音無。〕儉上疏曰：「陛下即位以來，未有可書。吳、蜀恃險，未可卒平，〔卒，讀曰猝。〕聊可以此方無用之士克定遼東。」〔鄭玄曰：聊，且略之辭。〕光祿大夫衛臻曰：「儉所陳皆戰國細術，非王者之事也。吳頻歲稱兵，〔稱，舉也。〕寇亂邈境，而猶按甲養士，未果致討者，誠以百 姓疲勞故也。淵生長海表，相承三世，〔度、康、淵，凡三世。長，知兩翻。〕使儉帥諸軍及鮮卑、烏桓屯遼東南界，〔帥，讀曰率。〕璽書徵淵。淵遂發兵反，逆 儉於遼隧。〔遼隧縣，二漢屬遼東郡；晉志無其地，蓋在遼水東岸。水經註：玄菟郡高句麗縣有遼山，小遼水所出，西南至遼隧縣，入於大遼水。璽，斯氏翻。〕會 天雨十餘日，遼水大漲，儉與戰利，引軍還右北平。淵因自立為燕王，改元紹漢，置百官，遣使假鮮卑單於璽，封拜邊民，誘呼鮮卑以侵優北方。〔誘，音酉。〕
⑨漢張後殂。
⑩九月，冀、兗、徐、豫大水。〔冀州統趙、鉅鹿、安平、平原、樂陵、勃海、河間、博陵、清河、中山、常山。徐州統彭城、下邳、東海、琅邪、廣陵、臨淮、豫州統潁川、汝南、汝陰、梁、沛、譙、魯、弋陽、安豐。〕
西平郭夫人有寵於帝，〔夫人河右大族，黃初中，以本郡反叛，沒入宮。〕毛後愛弛。帝遊後園，曲宴極樂。〔曲宴，禁中之宴，猶言私宴也。樂，音洛；下同。〕郭夫人請延皇后，帝不許，因禁左右使不得宣。〔宣，布也，露其事也。〕後知之，明日，謂帝曰：「昨日遊宴北園，樂乎﹖」〔後園在洛城北隅。〕帝以左右泄之，所殺十餘人。庚辰，賜後死，然猶加諡曰悼。〔諡法：中年早夭曰悼；肆行無禮曰悼。〕癸丑，葬愍陵。遷其弟曾為散騎常侍。
冬，十月，帝用高堂隆之議，營洛陽南委粟山為圜丘，〔魏氏春秋曰：洛陽有委粟山，在陰鄉，魏時營為圜丘。孔穎達曰：委粟山在洛陽南二十里。〕詔曰：「昔漢氏之初，承秦滅學之後，採摭殘缺，以備郊祀，四百餘年，廢無禘禮。〔摭，之不翻。禮，五年一禘，禘其祖之所自，出以其祖之所自出，以甚祖配之，審諦昭穆而祭於太祖也。禘所以異於祫者，毀廟之主，陳於太祖廟，與祫同，未毀廟之主，則各就其廟以祭，此其異也。春秋：吉禘於莊公。左傳：晉人曰：寡君之未禘祀。杜預註曰：祀，三年之吉祭也。僖八年，禘於太廟。埜預曰：三年大祭之名。二者不同，禮有禘、有大禘。以下文觀之，則此乃禮記祭法所謂郊禘之禘。鄭氏註曰：禘郊祖宗，謂祭祀以配食也。此禘謂祭昊天禮有禘、有大禘。以下文觀之，則此乃禮記祭法所謂郊禘之禘。鄭氏註曰：禘郊祖宗，謂祭祀以配食也。此禘謂祭昊天於圜丘也。〕曹氏世系出自有虞，今祀皇皇帝天於圜丘，以始祖虞舜配；祭皇皇后地於方丘，以舜妃伊氏配；〔舜妃，堯女也。堯，伊祁氏。〕祀皇天之神於南郊，以武帝配；祭皇地之祗於北郊，以武宣皇后配。」
廬江主簿呂習密使請兵於吳，欲開門為內應；吳主使衛將軍全琮督前將軍朱桓等赴之，既至，事露，吳軍還。〔琮，徂宗翻。還，從宣翻，又如字。〕
諸葛恪至丹陽，移書四部屬城長吏，「四部」，當作「四郡」，謂吳郡、會稽、新都、鄱陽，皆與丹陽鄰接，山越依阻出沒，故令各保其疆界也。或曰：四部，謂東、西、南、北四部都尉也。〕令各保其疆界，明立部伍；其從化平民，悉令屯居。乃內諸將，羅兵幽阻，〔使諸將入扼幽阻之地，故謂之內。 內，讀曰納。〕但繕藩籬，不與交鋒，俟其，穀稼將熟，輒縱兵芟刈，使無遺種。〔芟，所銜翻。種，章勇翻。〕舊穀既盡，新穀不收，平民屯居，略無入所入。於 是山民飢窮，漸出降首。〔降，戶江翻。首，式救翻。〕恪乃復敕下曰：〔復，扶又翻。敕下者，出教令約槉其下也。〕「山民去惡從化，皆當撫慰，徙出外縣，不 得嫌疑，有所拘執！」臼陽長胡伉得降民周遺；〔臼陽既置長，必以為縣，其地當在丹陽郡而今無所考。〕遺舊惡民困迫暫出，伉縛送言府。恪以伉違教，遂斬以徇。民聞伉坐執人被戮，〔伉，胡朗翻，又去浪翻。〕知官惟欲出之而已，於是老幼相攜而出，歲期人數，皆如本規；〔歲期人數見上卷青龍二年。〕恪自領萬人，餘分給諸將。吳主嘉其功，拜恪威北將軍，〔威北將軍，亦孫氏所創置。〕封都鄉侯，徙屯廬江皖口。〔皖水自霍山縣東南流三百四十里入大江，謂之皖口。皖，戶版翻。〕
是歲，徙長安鍾畓、橐佗、銅人、承露盤於洛陽。盤折，〔畓，音巨。佗，徒河翻。折，而設翻。〕聲聞數十里。〔聞，音問。〕銅人重，不可致，留於霸城。 〔霸城，即漢京兆霸陵縣故城也。〕大發銅鑄銅人二，號曰翁仲，列坐於司馬門外。又鑄黃龍、鳳皇各一，龍高四丈，鳳高三丈餘，〔高，古號翻。〕置內殿前。起 土山於芳林園西北陬，〔水經註：大夏門內東側際城有景陽山，即芳林園之西北陬也。裴松之曰：芳林園即今華林園，齊王芳即位，改曰華林園。陬，將侯翻。〕使公卿羣僚皆負土，樹松、竹、雜木善草於其上，捕山禽雜獸置其中。司徒軍議掾董尋上疏諫曰：〔漢公府無軍議掾，此官魏置也。掾，俞絹翻。〕「臣聞古之直士，盡言於國，不避死亡。故周昌比高祖於桀、紂，劉輔譬趙後於人婢，〔周昌，註已見。劉輔事見三十一卷漢成帝永始元年。〕天生忠直，雖白刃沸湯，往而不顧者，誠為時主愛惜天下也。〔為於偽翻。〕建安以來，野戰死亡，或門殫戶盡，雖有存者，遺孤老弱。若今宮室狹小，當廣大之，猶宜隨時，不妨農務，況乃作無益之物，黃龍、鳳皇，又龍、承露盤，此皆聖明之所不興也，其功三倍於殿舍。陛下既尊羣臣，顯以冠冕，被以文繡，〔被，皮義翻。〕載以華輿，所以異於小人；而使穿方舉土，〔方，穴土為方也。漢書所謂方中，亦此義。〕面目垢黑，【章：甲十六行本「黑」下有「沾體塗足」四字；乙十一行本同；孔本同；退齋校同。】衣冠了鳥，〔了鳥，衣冠摧敝之貌。〕毀國之光以崇無益，甚非謂也。孔子曰：『君使臣以禮，臣事君以忠。』〔見論語孔子對魯定公之辭。〕無忠無禮，國何以立！臣知言出必死，而臣自比於牛之一毛，生既無益，死亦何損！〔司馬遷答任安書曰：假令僕伏法受誅，若九牛亡一毛，與螻蟻何異！〕秉筆流涕，心與世辭。臣有八子，臣死之後，累陛下矣！」〔累，力瑞翻。〕將奏，沐浴以待命。帝曰：「董尋不畏死邪！」主者奏收尋，有詔勿問。
高堂隆上疏曰：「今世之小人，好說秦、漢之奢靡以蕩聖心；〔好，呼到翻。〕求取亡國不度之器，〔不度之器，謂長安鍾畓、橐佗、銅人、承露盤也。〕勞役費損以傷德政：非所以興禮樂之和，保神明之休也。」帝不聽。
隆又上疏曰：「昔洪水滔天二十二載，〔隆之此言，蓋取鯀九載績用弗成，禹治兗州作十有三載，乃同合以為二十二載之數。載，子亥翻。〕堯、舜君臣南面而已。今　無若時之急，而使公卿大夫並與廝徒共供事役，聞之四夷，非喜聲也，垂之竹帛，非令名也。今吳、蜀二賊，非徒白地、小虜、聚邑之寇，〔白地，謂大幕不生草木，多白沙也。小虜，謂烏桓，鮮卑也。聚邑之寇，謂盜賊竊發，屯據鄉邑聚落者。〕及僭號稱帝，欲與中國爭衡。〔衡，所以稱輕重。爭衡者，言吳、蜀自謂國勢與中國鈞，無所輕重也。〕今若有人有人來告，『權、禪並脩德政，輕省租賦，動諮峋賢，事遵禮度，』陛下聞之，豈不惕然惡其如此，〔惡，烏路翻。〕以為難卒討滅〔卒，讀曰猝。〕而為國憂乎！若使告者曰：『彼二賊並為無道，崇侈無度，役其士民，重其賦斂，〔斂，力贍翻。〕下不堪命，籲咁日甚，』陛下聞之，豈不幸彼疲敝而取之不難乎！苟如此，則可易心而度，事義之數亦不遠矣！〔度，徒洛翻。義，禮也，高堂隆之論諫，可謂深切著明矣。〕亡國之主自謂不亡，然後至於亡；賢聖之君自謂亡，然後至於不亡。今天下彫敝，民無儋石之儲，〔儋，可濫翻。〕國無終年之蓄，外有強敵，六軍暴邊，內興土功，州郡騷動，若有寇警，則臣懼版築之宗能投命虜庭矣。又，將吏奉祿，稍見折減，〔將，子亮翻。奉，扶用翻。〕方之於昔，五分居一，諸受休者又絕稟賜，〔稟，筆錦翻，給也。〕不應輸者今皆出半，此為官入兼多於舊，其所出與參戊於昔。〔參，三分也。〕而度支經用，更每不足，牛肉小賦，前後相繼。〔此蓋犒饗工徒，度支經用不足以給，故賦牛肉以供之。度，徒洛翻。〕反而推之，凡此諸費，必有所在。〔指言諸費皆在於營繕也。〕且夫祿賜穀帛，人主所以惠養吏民而為之司命者也，若今有廢，是奪其命矣。既得之而又失之，此生怨之府也。」帝覽之，謂中書監、令曰：「觀隆此奏，使朕懼哉！」〔中書監、令，典奏事，因觀隆奏，遂以語之。〕
尚書衛覬上疏曰：「今議者多好悅耳：〔覬，音冀。好，呼到翻。〕其言政治，則比陛於堯、舜；〔治，直吏翻。〕其言征伐，則比二虜於貍鼠。臣以為不然。四海之內，分而為三，羣士陳力，各為其主，〔為，於翻。〕是與六國分治無以為異也。當今千里無煙，遺民困苦；陛下不善留意，將遂凋敝，難可復振。〔復，扶又翻。〕武皇帝之時，後宮食不過一肉，衣不用錦繡，茵蓐不緣飾，〔緣，俞絹翻。茵蓐之字從草，蓋古人用草為之，後世盡字有旁從革者，用皮為之也。裀褥二字有旁從衣者，用帛為之也。古樸散而文飾盛，又從而加緣飾焉。觀書顧命，敷度有黼純、綴純，畫純、玄粉純之別，則成周之時已然矣。純，之尹翻，緣也。〕器物無丹漆，〔古者樸素，舜造漆器而羣臣諫者不止，況加丹乎！〕用能平定天下，遺福子孫，此皆陛下之所覽也。當今之務，宜君臣上下，計校府庫，量入為出，猶恐不及；〔量，音良。〕而工役不輟，侈靡日崇，帑藏日竭。〔帑，徒朗翻。藏，徂昶翻。〕昔漢武信神仙之道，謂當得雲表之露以餐玉屑，故立仙掌以承高露，陛下通，每所非笑。漢武有求於露而猶尚見非，陛下無求於露而空設之，不益於好而糜費功夫，誠皆聖慮所宜裁製也！」
時有詔錄奪士女，〔錄，收也。〕前已嫁為吏民妻者，還以配士，聽以生口自贖，又簡選其有姿首者內之掖庭。〔姿，謂有色者；首，謂鬒髮者。〕太子舍人沛國張茂上書諫曰：「陛下，天之子也，百姓使民，亦陛下子也，今奪彼以與此，亦無以異於奪兄之妻妻弟也，〔妻妻，下七細翻。〕於父母之恩偏矣。又，詔書得以生口年紀、顏色與妻相當者自代，故富者則傾家盡產，貧者舉假貸貰，貴買生口以贖其妻；縣官以配士為名而實內之掖庭，其醜惡乃出與士。得婦者未必喜而失妻者必有憂，或窮或愁，皆不得志。夫君有天下而不得萬姓之懽心者，鮮不危殆。〔鮮，息淺翻。〕且軍師在外數十夢人，一日之費非徒千金，舉天下之賦以奉此役，猶將給，況復有掖潢與，〔棋，戶孟翻。〕內外交引，其費半軍。〔謂其費與給軍之費相半也。〕昔漢武帝掘地為海，封土為山，〔掘地為海，謂開昆明池；封土為山，謂作三神山漸臺也。〕賴是時天下為一，莫敢與爭者耳。自衰亂以來，四五十載，〔載，子亥翻；下同。〕馬不捨鞍，士不釋甲，強寇在疆，圖危魏室。陛下不戰戰業業。念崇節約，而乃奢靡是務，中尚方作玩弄之物，〔晉志：少府統中、左、右三尚方。」〕後園建承露之盤，斯誠快耳目之觀，然亦足以騁寇讎之心矣！「騁，醜郢翻。〕舍堯舜之節儉而為漢武帝之侈事，臣竊為陛下不取也。」帝不聽。〔舍，讀曰捨。竊為，於偽翻。〕
高堂隆疾篤，口占上疏曰：〔疾篤不能自書，故口占而使人書之。〕曾子有言曰：『人之將死，其言也善。』〔見論語。〕臣寢疾有增無損，常恐奄忽，忠款不昭，臣之丹誠，願陛下少垂省覽！〔省，悉景翻。〕臣觀三代之有天下，聖賢相承，歷數百載，尺土莫非其有，一民莫非其臣。然癸、辛之徒，縱心極欲，皇天震怒，宗國為墟，紂梟白旗，〔武王斬紂首，懸之太白之旗。梟，堅堯翻。〕桀放鳴條，〔商湯破桀於鳴條，遂放之於南巢。孔安國曰：鳴條地在安邑之西。〕天子之尊，湯、武有之；豈伊人異人﹖皆明王之冑也。黃初之際，天兆其戒，異類之鳥，育長燕巢，口爪胸赤，此魏室之大異也。〔晉書五行志：黃初元年，未央宮中有燕生鷹，口爪俱赤。長，知兩翻。〕宜防鷹揚之臣於蕭牆之內；〔司馬氏之事隆固逆知之矣。〕可選諸王，使君國典兵，往往棋跱，鎮撫皇畿，翼亮帝室。夫皇天無親，惟德是輔。〔書蔡仲之命之辭。〕民詠德政，則延期過曆；下有怨歎，則輟錄授能。〔錄，圖錄也。〕由此觀之，天下乃天下之天下，非獨陛下之天下也！」帝詔深慰勞之。未幾而卒。〔勞，力到翻。幾，居豈翻。〕乃天下之天下，非獨陛下之天下也！」帝手詔深忍勞之。未幾而卒。〔勞，力到翻。幾居豈翻。〕
陳壽評曰：高堂隆學業脩明，志存匡君，因變陳戒，發於懇誠，忠矣哉！及至必改正朔，俾魏祖虞，所謂意過其通者歟！〔謂是年黃龍見之議也。意過其通，謂意料之說，執之甚，堅反過其學之所習者也。〕
帝深疾浮華之士，詔使部尚書盧毓曰：〔毓，餘六翻。〕「選舉莫取有名，名如畫地作餅，不可啖也。」〔啖，徒覽翻；噍也，食也，又徒濫翻。〕毓對曰：「名不足以致異人而可以得常士；常士畏教慕善，然後有名，非所當疾也。愚臣既不足以識異人，又主者正以循名按常為職，但當有以驗其後耳。古者敷奏以言，明試以功；〔言唐、虞之治也。〕今考績之法廢，而以毀譽相進退，故真偽渾雜，虛實相蒙。」帝納其言。〔渾，胡本翻。〕詔散騎常侍劉卲作考課法。卲作都官考課法七十二條，又作說略一篇，〔說略者，說考課之爻略也。〕詔下百官議。〔下，遐稼翻。〕
司隸校尉崔林曰：「按周官考課，其文備矣。〔周冢宰總百官，歲終則令百官府各正其治，受其會，聽其政事，而詔王廢置；三歲，則大計羣吏之治而誅賞之。其詳見於周禮。〕自康王以下，遂以陵夷，此即考課之法存乎其人也。及漢之季，其失豈在乎佐吏之職不密哉！方今軍旅或猥或卒，〔猥，積也；卒，倉猝也，讀曰猝。〕增椷無常，固難一矣。且萬目不張，舉其綱，〔以網為譬也。〕眾毛不整，振其領，〔以裘為譬也。〕皋陶仕虞，伊尹臣殷，不仁者遠。〔用論語子夏答樊遲之言。陶，音遙。〕若大臣能任其職，式是百辟，〔詩烝民曰：王命仲山甫，式是百辟。註雲：奴汝施行法度於是百君。〕則孰敢不肅，烏在考課哉！」
黃門侍郎杜恕曰：「明試以功，三載考績，誠帝王之盛制也。然歷六代而考績之法不著，關七聖而課試之文不垂，〔六代：唐、虞、夏、商、周、漢。七聖：堯、舜、禹、湯、文武、周公。關，通也。〕臣誠以為其法可粗依，其詳難備舉故也。〔粗，坐五翻。〕語曰：『世有亂人而無亂法』，若使法可專任，則唐、虞可不須稷、契之佐，殷、周無貴伊、呂之輔矣。〔契，息列翻。〕今奏考功者，陳周、漢之雲為，綴京房之本旨，〔漢京房有考功課吏法。〕可謂明考課之要矣。於以崇揖讓之風，興濟濟之治，臣以為未盡善也。〔濟，子禮翻。治，直吏翻。〕其欲使州郡考士，必由四科，〔四科，即漢左雄所上，黃瓊所增者也。見五十二卷順帝漢安二年。〕皆有事效，然後察舉，試闢公府，為親民長吏，〔長，知兩翻。〕轉以功次補郡守者，或就增秩賜爵，此最考課之急務也。臣以為便當顯其身，用其言，使具為課州郡之法，法具施行，立必信之賞，施必行之罰。至於公卿及內職大臣，亦當俱以其職考課之。古之三公，坐而論道；〔周官考工記曰：坐而論道，謂之三公。〕內職大臣，納言補闕，無善不紀，無過不舉。且天下至大，萬機至眾，誠非一明所能徧照；故君為元首，臣作股肱，明其一體相須而成也。是以古人稱廊廟之材，非一木之支，帝王之之業，非一士之略。〔師古曰：此語出於慎子，班固引以贊婁敬、叔孫通。〕由是言之，焉有大臣守職辦課可以致雍熙者哉！〔焉，於虔翻。〕誠使容身保位，無放退之辜，而盡節在公，抱見疑之勢，公義不脩而私議成俗，雖仲尼為課，猶不能盡一才，又況於世俗之人乎！」
司空掾北地傅嘏曰：「夫建官均職，清理民物，所以立槓也。循名責車，糾勵成規，所以治也。〔治，直之翻。〕本綱未舉而造制末程，〔綱，維紘繩，網總也；舉網則眾目張矣，言所繫者大也。十髮為程，一程為分，言其細也。又曰：程，品式也。〕國略不崇而考課是先，〔國略，國經也。先，心薦翻。〕懼不足以料賢愚之分，精幽明之理也。」〔料，音聊。〕議久之不決，事竟不行。
臣光曰：為治之要，莫先於用人，〔治，直吏翻。〕而知人之道，聖賢所難也。〔書皋陶曰：在知人，在安民。禹曰：籲！鹹若時，惟帝其難之。〕是故求之於毀譽，則愛憎競進而善惡渾殽；〔譽，音餘。渾，戶本翻。〕考之於功狀，則巧詐棋生而真偽相冒。要之，其本在於至公至明而已矣。為人上者至公至明，則羣下之能否焯然形於目中，無所復逃矣。〔焯，職略翻，明也。復，扶又翻。〕苟為不公不明，則考課之法，適足為曲私欺罔之資也。
何以言之﹖公明者，心也，功狀者，跡也。己之心不能治，〔治，直之翻；下同。〕而以考人之跡，不亦難乎！為人上者，誠能不以親疏貴賤異其心，喜怒好惡亂其志，〔好，呼到翻。惡烏路翻。〕欲知治經之士，則視其記覽博洽，〔博，廣也，大也，通也。洽，徧也。〕講論精通，斯為善治經矣；欲知治獄之士，則視其曲盡情偽，無所冤抑，斯為善治獄矣；欲知治財之士，則視其倉庫盈實，百姓富給，斯為善治財矣；欲知治兵之士，則視其戰勝攻取，敵人畏服，斯為善治兵矣。至於百官，莫不皆然。雖詣謀於人而決之在己雖考求於跡而察之在心，研覈其實而斟酌其宜，至精至微，不可以口述，不可以書傳也，安得豫為之法而悉委有司哉！〔溫公之論善矣，然必英明之君，然後能行之。自漢以下，循名責實，莫孝宣若也。宣帝之政，非由師傳之論教，公輔之吞沃也。公所謂不可以口述，不可以書傳，其萬世之名言也歟！〕
或者親貴雖不能而任職，疏賤雖賢才而見遺；所喜所好者敗官而不去，所怒所惡者有功而不錄；〔喜，許記翻。好，呼到翻。敗，補邁翻。惡，烏路翻。〕詣謀於人，則毀譽相半而不能決，考求其跡，則文具實亡而不能察。雖復為之善法，〔復扶又翻。〕繁其條目，謹其簿書，安能得其真哉！
或曰：人君之治，〔治，直吏翻。〕大者天下，小者一國，內外之官以千萬數，考察黜陟，安得委有司而獨任其事哉﹖曰：非謂其然也。凡為人上者，不特人君而已；太守居一郡之下，刺史居一州之上，九卿居屬官之上，三公居百執事之上，皆用此道以考察黜陟在下之人，為人君者亦用此道以考察黜陟公卿【章：甲十六行本「卿」下有「刺史」二字；乙十一行本同。】太守奚煩勞之有哉！〔古入有言曰：舉一綱，眾目張。又曰：正其本，萬事理，此之謂也。而所謂本者，豈易言哉！〕
或曰：考績之法，唐、虞所為，京房、劉卲述而修之耳，烏可廢哉﹖曰：唐、虞之官，其居位也久，其受任也專，其立法也寬，其責成也遠。是故鯀之治水，九載績用弗成然後治其罪；〔事見尚書。治其罪，謂殛鯀於羽山也。治，直之翻；下同。〕禹之治水，九州攸同，四隩既宅，然後賞其功；〔隩，於六翻。事亦見尚書，賞其功，謂錫禹以玄珪也。〕非若京房、劉卲之法，校其米鹽之課，責其旦夕之效也。事固有名同而實異者，不可不察也。考績非可行於唐、虞而不可行於漢、魏，由京房、劉卲不得其本而奔趨其末故也。〔趨，七喻翻。〕
初，右僕射衛臻典選舉，中護軍蔣濟遺臻書曰：〔蔣濟已自中護軍遷護軍將軍，此復書中護軍，蓋先時事也。遺，於季翻。〕「漢立【章：甲十六行本「主」作「祖」；乙十一行本同。】遇亡虜為上將，〔謂韓信。〕周武拔漁父為太師；〔謂呂望。〕布衣廝養，羊尚翻。〕可登王公，何必守六試而後用！」臻曰：「不然。子欲同牧野於成、康，喻斷蛇於文、景，〔謂草創之規略，不可用於承平之時也。〕好不經之舉，〔好，呼到翻。經，常也。〕開拔奇之津，〔津，江河濟渡之要，故以為喻。〕將使天馳騁而起矣！」
盧毓論人及選舉，皆先性行後言才，〔先，悉薦翻。行，下孟翻。〕黃門郎馮翊李豐嘗以問毓，毓曰：「才所以善也，故大才成大善，小才成小善；今稱之有才而不能為善，是纔不中器也！」豐服其言。〔中，竹仲翻。〕
