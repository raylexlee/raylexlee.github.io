△卷第二百七十二
後唐紀一〔昭陽協洽（癸未），〕一年。
莊宗光聖神閔孝皇帝上〔諱孝勗，晉王克用長子也。其先本號朱邪，出於西突厥處月別部，居沙陀磧，自號沙陀而以朱邪為姓。至執宜歸唐。執宜子赤心有功於唐，賜姓名李國昌，編於屬籍。克用，赤心之子也。五代會要曰：日執宜，沙陀府都督拔野古之六代孫。邵陽史曰：拔野古，朱邪同時人，非其鈶祖。〕
同光元年（癸未、九二三）是年四月始即位改元。〕
1春，二月，晉王下教置百官，於四鎮判官中選前朝士，欲以為相。〔四鎮，河東、魏博、易定、鎮冀。朝，直遙翻。相，息高翻；下同。〕河東節度判官盧質為之首，質固辭，〔盧質慢罵晉王諸弟，又能辭相位於惟新之朝，是必有見也。〕請以義武節度判官豆盧革、河東觀察判官盧程為之；王即召革、程拜行臺左、右丞相，〔考異曰：薛史唐紀作「盧澄」。今從實錄、莊宗列傳。〕以質為禮部尚書。
梁主遣兵部侍郎崔協等冊命吳越王鏐為吳越國王。丁卯，鏐始建國，儀衛名稱多如天子之制，〔稱，尺證翻。〕謂所居曰宮殿，府署曰朝廷，教令下統內曰敕，將吏皆稱臣，〔將，即亮翻。〕惟不改元，表疏稱吳越國而不言軍。〔以建國，不肯復稱鎮海、鎮東軍節度。〕以清海節度使兼侍中傳瓘為鎮 海、鎮東留後，總軍府事。置百官，有丞相、侍郎、郎中、員外郎、客省等使。〔使，疏吏翻。考異曰：十國紀年：「鏐功臣、諸子領節制，皆置而後請命。居室服 御，窮極侈靡，末年荒恣尤甚。錢氏據兩浙逾八十年，夕厚貢獻，內事奢僭，地狹民眾，賦斂苛暴，雞魚卵菜，纖悉收取。斗升之逋，罪至鞭背。每笞一人，則諸案使各持其簿列於庭，先唱一簿，以所負多少為數；笞已，次吏復唱而笞之，盡諸簿乃止，少者猶笞數十，多者至五百餘，訖於國除，人苦其政。」吳越備史稱：鏐節儉，衣衾用紬布，常膳惟襷漆器，寢帳壞，恭穆夫人慾易以青繒，鏐不許。嘗歲除，夜會子孫鼓琴，未數曲，止之，曰：『聞者以我為長夜之飲，』遂罷。」錢易家話稱：「鏐公宴不貳羹胾，衣必三濣然後易。」劉恕以為錢元瓘子信撰吳越備史、備史遺事、忠懿王勳業志、戊申英政錄，弘倧子易撰家話，俶子惟演撰錢氏慶系圖譜、家王故事、秦國王貢奉錄，故吳越五王行事失實尤多，虛美隱惡，甚於他國。按錢鏐起於貧賤，知民疾苦，必不至窮極侈靡，其奢汰暴斂之事蓋其孫所為也。今從家話。〕
2李繼韜雖受晉王命為安義留後，〔事見上捲上年。〕級不自安，幕僚魏琢、牙將申蒙復從而間之〔復，扶又翻。聞，古莧翻。〕曰：「晉朝無人，〔朝，直遙翻。〕終為梁所併耳。」會晉王置百官，三月，召監軍張居翰、〔張居翰，唐昭宗時為範陽監軍，天復中大誅宦者，節度使劉仁恭匿居翰於大安山之北谿以免。其後梁兵攻仁恭，遣居翰從晉王攻梁潞州以牽其兵，晉遂取潞州，因以居翰為昭義監軍。〕節度判官任圜赴魏州，〔任，音壬。〕琢、蒙復說繼韜曰：〔說，式芮翻。〕「王急召二人，情可知矣。」繼韜弟繼遠亦勸繼韜自託於梁，繼韜乃使繼遠詣大梁，請以澤潞為梁臣。梁主大喜，更命安義軍曰匡義，〔更，工衡翻。〕以繼韜以二子為質。〔質，音致。〕
安義舊將裴約戍澤州，泣諭其眾曰：「餘事故使踰二紀，故使，謂繼韜父嗣昭也。十二年為一紀。使，疏吏翻。〕見其分財享士，志滅仇讎。不幸捐館，〔死謂之捐館，言棄捐館舍而逝也。〕柩猶未葬，而郎君遽背君親，〔棄君事讎，不惟背君，亦背親之教命。背，薄妹翻。〕吾寧死不能從也！」遂據州自守。梁主以其驍將董璋為澤州刺史，將兵攻之。
繼散財募士，堯山人郭威往應募。威使氣殺人，繫獄，繼韜惜其才勇而逸之。〔郭威事始此。歐史雲：威嘗遊於市，市有屠者，以勇服其市人。威醉呼屠者使進幾割肉。割不如法，威叱之，屠者披其腹示之曰：「爾勇者，能殺我乎﹖」威即前取刀刺殺之，一市皆驚，而威自如。為吏所執，繼韜縱使亡去。〕
3契丹寇幽州，晉王問帥於郭崇韜，〔帥，所類翻。〕崇薦橫海節度使李存審。時存審臥病，己卯，徙存審為盧龍節度使，輿疾赴鎮。以蕃漢馬步副總管李嗣領橫海節度使。〔李嗣源時從晉王總兵，使領橫海節。〕
4晉王築壇於魏州牙城之南，夏，四月，己巳，升壇，祭告上帝，遂即皇帝位，〕曰遂者，先有即位之心，而今遂其事。〕國號大唐，大赦，改元。〔因唐國號，改天祐年號為同光。〕尊母晉國太夫曹氏為皇太后，嫡母秦國夫劉氏為皇太妃。〕君子以是知帝之不終。〕以豆盧革為門下侍郎，盧程為中書侍郎，並同平章事；郭崇韜、張居翰為樞寧使，〔徐無黨曰：樞密使，唐故事宦者為之，其職甚微，至此始參軍士人，而與宰相權任鈞矣。餘按唐末兩樞密與兩神策中尉，號為四貴，其職非甚微也，特專用宦者為之耳。項安世曰：唐於政事堂後列五房，有樞密房以主曹務，則樞密之要，宰相主之，未始他府；其後寵任宦人，始以樞密歸之內侍。〕盧質、馮道為翰林學士，張憲為工部侍郎、租庸使，〔宋白曰：租庸使自天寶三年韋堅始。〕又以義武掌書記李德林為御史中丞。德休，絳之孫也。〔李絳相唐憲宗，有直聲。〕
詔盧程詣晉陽冊太后、太后。初，太紀無子，性賢，不勡忌；太后為武皇侍姬，太妃常勸武皇善待之，〔晉王克用諡武皇帝。〕太后亦自謙退，由是相得甚歡。及受冊，太妃詣太后宮賀，有善色，太后忸怩不自安。〔忸，女六翻。怩，女夷翻。〕太妃曰：「願吾兒享國久長，吾輩獲沒於地，園陵有主，餘何足言！」因相向歔欷。〔歔，音虛。欷，音希，又許既翻。〕
豆盧革、盧程皆輕淺無他能，上以其衣冠之緒，霸府元僚，故用之。〔按歐史，豆盧為世名族，革父瓚為唐舒州刺史、唐末之亂，革避地中山，為王處直判官。盧程不知其家世何人，唐昭宗時舉進士，為鐵出使巡官，唐末避亂，變服為道士，遊燕、趙間。豆盧革為義武節度判官，盧汝弼為河東節度副使，二人皆故唐名族，與程門地相等，因共薦為河東節度推官。帝議擇相，而唐公卿故家遭亂喪亡且盡，盧汝弼、蘇循已死，盧質又辭，故用革、程。興王之君，命相如此，天下事可知矣。〕
初，李紹宏為中門使，郭崇韜副之。至是，自幽州召還，〔梁貞明五年，李紹宏出幽州事見上卷。〕崇韜惡其舊人位在己上，〔惡，烏路翻。〕乃薦張居翰為樞密使，以紹宏為宣徽使，紹宏由是恨之。〔唐制，宣徽使在樞密使之下，且權任不及遠甚。〕居翰和謹畏事，軍國機政皆崇韜掌之。支度務使孔謙自謂才能勤效，應為租庸使；眾議以謙以微地寒，不當遽總重任，〔孔謙，魏州孔目吏也，晉王得魏州，以為支度務使。〕故崇韜薦張憲，以謙副之，謙亦不悅。
以魏州為興唐府，建東京；〔薛居正五代史：升魏州為東京興唐府，改元城為興唐縣，貴鄉為廣晉縣。〕又於太原府建西京，又以鎮州為真定府，建北都。以魏博節度判官王正言為禮部尚書，行興唐尹；太原馬步都虞候孟知祥為太原尹，充西京副留守；潞州觀察弮官任圜為工部尚書，兼真定尹，充京副留守；〔「京」，當作「都」。〕皇子繼岌為北都留守、興聖宮使，判六軍諸衛事。〔按後唐洛陽大西宮興聖宮。此時未得洛陽，　當以魏州府舍為興聖宮。宋白曰：唐莊宗即位於魏州，宰相豆盧革因進擬為興聖宮，以皇子繼岌為興 聖宮使。〕時唐國所有凡十三節度、五十州。〔十二節度，天雄、成德、義武、橫海、盧龍、大同、振武、鴈門、河東、護國、晉絳、安國、昭義。五十州，魏、 博、貝、澶、相、鄆、洺、磁、鎮、冀、深、趙、易、祁、定、滄、景、德、瀛、莫、幽、涿、檀、薊、順、營、平、蔚、朔、雲、應、新、媯、儒、武、忻、代、 嵐、石、憲、麟、府、並、汾、慈、隰、澤、潞、沁、遼，凡五十州。而昭義領澤、潞二州，己附於梁，止有十二節度、四十八州耳。〕
閏月，追尊皇曾祖執宜曰懿祖昭烈皇帝，祖國昌日獻祖文皇帝，考晉王曰太祖武皇帝。立宗廟於晉陽，以高祖、太宗、懿宗、昭宗洎懿祖以下為七室。〔唐廟四，親廟三。〕
5甲午，契丹寇幽州，至易定而還。〔還，從宣翻，又如字。〕
時契丹屢入寇，鈔掠饋運，〔鈔，楚交翻。〕幽州食不支半年，衛州為梁所取，潞州內反，人情岌岌，以為梁未可取，帝患之。會鄆州將盧順密來奔，先是梁天平節度使戴思遠屯楊村，〔戴思遠屯楊村事始上卷梁貞明五年。先，悉薦翻。〕留順密與巡檢使劉遂嚴、都指揮使燕顒守鄆州，〔燕，音煙，姓也。顒，魚容翻。〕順密言於帝曰：「鄆州守兵不滿千人，遂嚴、顒皆失眾心，可襲取也。」郭崇韜等皆以為「懸軍遠襲，萬一不利，虛棄數千人，順密不可從。」帝密召李嗣源於帳中謀之曰：「梁人志在吞澤潞，不備東方，若得東平，則潰其心腹。東平果可取乎﹖」〔鄆州本東平郡。〕嗣源自胡柳有渡河之慚， 〔事見二百七十卷梁貞明四年。〕常欲立奇功以蚑過，對曰：「今用兵歲久，生民疲弊，苟非出奇取勝，大功何由可成！臣願獨當此役，必布以報。」帝悅。壬寅， 遣嗣源將所部精兵五千自德勝趣鄆州。比及楊劉，〔趣，七喻翻。比，必利翻。按九域志：鄆州東阿縣有楊劉鎮，臨河津。東阿東南至鄆州六十里。以下文夜渡河觀之，則李嗣源之兵 自德勝北城而東，循河北岸而行至楊劉渡口。〕日已暮，陰雨道黑，將士怕不欲進，高行周曰：「此天贊我也，彼必無備。」夜，渡河至城下，鄆人不知，〔此自楊 劉取徑道至鄆州城下，不經東阿縣治所。〕李從珂先登殺守卒，啟關納外兵，進攻牙城，城中大擾。癸卯旦，嗣源兵盡入，遂拔牙城，劉遂嚴、燕顒奔大梁。嗣源禁 焚掠，撫吏民，執知州事節度副使崔簹、判官趙鳳送興唐。〔簹，都郎翻。唐於魏州置興唐府。〕帝大喜曰：「總管真奇才，吾事集矣。」即以嗣源為天平節度使。
梁主聞鄆州失守，大懼，斬劉遂嚴、燕顒於帝，罷戴思遠招討使，降授宣化留後，〔歐史職方考，梁置宣化軍於鄧州。〕遣使詰讓北面諸將段凝、王彥章等，趣令進戰。〔詰，去吉翻。趣，讀曰促。〕敬翔知梁室已危，以繩內靴中，入見梁主曰：〔見，賢遍翻。〕「先帝取天下，不以臣為不肖，所謀無不用。今敵勢益強，而陛下遮忽臣言，臣身無用，不如死。」引繩將自經。梁主止之，問所欲言，翔曰：「事急矣，非用王彥章為大將，不可救也。」〔敬翔以王彥章一時健鬬而取之耳。觀其用兵無遠略，烏足以救梁之亡乎﹗〕梁主從之，以彥章代思遠為北面招討使，仍以段凝為副。
帝聞之，自將親軍屯澶州，命蕃漢馬步都虞候朱守殷守德胖屍，戒之曰：王鐵槍勇決，乘憤激之氣，必來唐突，宜謹備之！」〔廣韻，「唐突」作「蛯突」又作「盪突」，唐、盪義同也。史言晉王善於料王彥章，不善於用人守德勝。〕守殷，王幼時所役蒼頭也。〔歐史曰：朱守殷少事帝為奴，名曰會兒。帝讀書，會兒常侍左右。〕
又遣使遺吳王書，〔遺，惟季翻。〕告以已克鄆州，請同舉兵擊梁。五月，使者至吳，徐溫欲持兩端，將舟師循海而北，助其勝者。嚴可求曰：「若梁人邀我登陸為援，何以拒之﹖」溫乃止。
6梁主召問王彥章以破敵之期， 彥章對曰：「三日。」左右皆失笑。〔自大梁出師拒晉，二日不能至河上，故笑其言。〕彥章出，兩日，馳室滑州。〔九域志：大梁北至滑州二百一十里。〕辛酉， 置酒大會，陰遣人具舟於楊村；夜命甲士六百，皆持巨斧，載冶者具疒炭，乘流而下。〔楊村順流趣德勝，水程十八里耳。疒，蒲拜翻，韋囊也，鼓以吹火。〕會飲 尚未散，彥章陽起更衣，引精兵數千循河南岸趨德勝。〔更，工衡翻。趨，七喻翻。〕天微雨，朱守殷不為備，舟中兵舉鎖燒斷之，因以巨斧斬浮橋，而彥章引兵急擊南城。浮橋斷，南城遂破，【章：十二行本「破」下有「斬首數千級」五字；乙十一行本同；孔本同；張校同。】時受命適三日矣。守殷以小舟載甲士濟河救之，不及。彥章進攻潘張、麻家口、景店諸寨，皆拔之，〔潘、張二姓同居一村，因以為名。店，都念翻。崔古豹古注曰：店，所以置貨鬻物也。有姓景者先嘗設店於其地，因以為名。凡此皆河津之要，晉人立寨守之。〕聲勢大振。
帝遣宦者焦彥賓急趣楊劉，〔趣，七喻翻。〕與鎮使李周固守，命守殷棄德勝北城，撤屋為桒，〔桒，音伐。大曰桒，小曰桴。〕載兵械浮河東下，助楊劉守備，徙其屯屯糧薪炭於澶州，所耗失殆半。王彥章亦撤南城屋材浮河而下，各行一岸，每遇灣曲，輒於中流交鬬，飛矢雨集，或全舟覆沒，一日百戰，互有勝負。比及楊劉，〔比，必寐翻。〕殆亡士卒之半。〔此謂自德勝浮河東下之士卒也。〕己巳，王彥章、段凝以十萬之眾攻楊劉，百首俱進，晝夜不息，連巨艦九艘，橫亙河津以絕援兵。〔艦，戶黯翻搜，蘇遭翻。〕城垂陷者數四，賴李周悉力拒之，與士卒同甘苦，彥章不能克，退屯城南，為連營以守之。
楊劉告急於帝，請日行百里以赴之；〔帝在澶州，距楊劉幾二百里。〕帝引兵救之，曰：「李周在內，何憂！」日行六十里，不廢畋獵，六月，乙亥，至楊劉。梁兵塹壘重複，嚴不可入，〔重，直龍翻。〕帝患之，問計於郭崇韜，對曰：「今彥章據守津要，意謂可以坐取東平；苟大軍不南，則東平不守矣。臣請築壘於博州東岸以固河津，既得以應接東平，又可以分賊兵勢。但慮彥章詗知，〔詗，古永翻，又翾正翻。〕徑來薄我，不城不能就。願陛下募敢死之士，日令挑戰以綴之，〔令，力經翻。挑，徒了翻。〕苟彥章旬日不東，則城成矣。」時李嗣源守鄆州，河北聲問不通，人心漸離，不保朝夕。會梁右先鋒指揮使康延孝密請降於嗣源，延孝者，太原胡人，〔歐史曰，康延孝代北人，為太原軍卒，有罪，亡命奔梁。〕有罪，亡奔梁，時隸段凝麾下。嗣源遣押牙臨漳範延光送延孝蠟書詣帝，延光因言於帝曰：「楊劉控扼已固，梁人必不能取，請築壘馬家口以通鄆州之路。」帝從之，遣崇韜將萬人夜發，倍道趣博州，至馬家口渡河，築城晝夜不息。〔馬家口，所謂博州東岸也。郭崇韜自楊劉夜發，倍道而行，恐梁人知之故也。〕帝在楊劉，與梁人晝夜苦戰。崇韜築新城凡六日，王彥章聞之，將兵數萬人馳至，戊子，急攻新城，連巨艦十餘艘於中流以絕援路。時板築僅畢，城猶卑下，沙土疏惡，未有樓櫓及守備；崇韜慰勞士卒，以身先之，〔先，悉薦翻。〕四面拒戰，遣間使告急於帝。帝自楊劉引大軍救之，陳於新城西岸，城中望之增氣，大呼叱梁軍，梁人斷紲斂艦；帝艤舟將渡，〔間，古莧翻。使，疏吏翻。陳，讀曰陣。呼，火故翻。斷，丁管翻。紲，息列翻，索也。艤，魚倚翻，亦作「檥」。漢書音義：整舟向岸曰檥。〕彥章解圍，退保鄒家口。〔麻家口、馬家口、皆沿河津渡之口，亦因其土人所居之姓以為地名。〕鄆州奏報始通。
李嗣源密表請正朱守殷覆軍之罪；帝不從。〔帝不誅朱守殷，以成絳霄殿之禍。〕
7秋，七月，丁未，帝引兵循河而南，彥章等棄鄒家口，復趨楊劉。甲寅，遊弈將李紹興敗梁遊兵於清丘驛南。〔敗，補邁翻。春秋：晉、宋、曹、衛同盟於清丘。杜預註曰：清丘，今在濮陽縣東南。此因古地名以名驛也。〔段凝以為唐兵已自上流渡，驚駭失色，面數彥章，尤其深入。〕段，凝聞清丘驛之敗，以為唐兵已自上流渡河逼汴，而彥章等方與唐相持於下流，責其深入鄆州之境，無救於梁之危也。史言段凝內有所持而陵主帥。數，所具翻。〕
8乙卯，蜀侍中魏王宗侃卒。
9戊午，帝遣騎將李紹榮直抵梁營，擒其斥候，梁人益恐，又以火桒焚其連艦。〔連艦，即列於河流以斷援兵者。〕王彥章等聞帝引兵已至鄒家口，己未，解楊劉圍，走保楊村；唐兵追擊之，復屯德勝。梁兵前後急攻諸城，士卒遭矢石、溺水、暍死者且萬人，〔暍於歇翻，傷暑而死也。〕委棄資糧、鎧仗、鍋幕，動以千計。〔鍋，未禾翻，釜也。王彥章掩晉人之不備，取勝於一時，持久則敗矣。使梁能終用之，亦未必成功。〕楊劉比至圍解，〔比，必利翻。〕城中無食已三日矣。
10王彥章疾趙、張亂政，及為招討使，謂所親曰；「待我成功還，〔還，從，宣翻，又如字。〕當盡誅姦臣以謝天下！」趙、張聞之，私相謂曰：「我輩寧死於沙陀，不可為彥章所殺。」相與協力傾之。段凝素疾彥章之能而諂附趙、張，在軍中與彥章動相違戾，百方沮橈之，〔沮，在呂翻。橈，奴教翻。〕惟恐其有功，潛伺彥章過失以聞於梁主。每捷奏至，趙、張悉歸功於凝，由是彥章功竟無成。及歸楊村，梁主信讒，猶恐彥章旦夕成功難制，徵還大梁。〔考異曰：歐陽史雲：「末帝罷彥章，以段凝為招討使。彥章馳至京師入見，以笏畫地，自陳勝敗之跡。巖等諷有司劾彥章不恭，勒還第。」今從實錄。〕使將兵會菙璋攻澤州。
甲子，帝至楊劉勞李周曰：「微卿善守，吾事敗矣。」〔勞，力到翻。〕
11中書侍郎、同平章事盧程以私事千興唐府，府吏不能應，鞭吏背；光祿卿兼興唐少尹任團，圜之弟，帝之從姊伲也，〔從，才用翻。〕詣程訴之。程罵曰：「公何等蟲豸，欲倚婦力邪！」〔豸，馳爾翻。爾雅曰：有足曰蟲，無足曰豸。〕團訴帝。帝怒曰：「朕誤相此癡物，〔相，息亮翻。〕乃敢辱吾九卿！」欲賜自盡；盧質力救之，乃貶右無子。
12裴約遣間使告急於帝，帝曰：「吾兄不幸生此梟獍，〔李嗣昭義兒也，以齒於帝為兄。獍，讀如鏡。〕裴約獨能知道順。」顧謂北京內牙馬步軍都指揮使李紹斌曰：「澤州彈丸之地，朕無所用，〔彈丸之地，言其子也。自並、潞窺懷、洛，則澤州為要志，帝志在自東平取大梁，故元然。彈，徒旦翻。〕卿為我取裴約以來。」〔為，於偽翻。〕八月，壬申，紹斌將甲士五千救之，未至，城已陷，約死，帝深惜之。
13甲戌，帝自楊劉還興唐。
14梁主命於滑州決河，東注曹、濮及鄆以限唐兵。〔濮，博木翻。〕
15初，梁主遣段凝監大軍於上，敬翔、李振屢請罷之，〔監，古銜翻。考異曰：歐陽史以為太祖時事。按晉人取魏博，然後與梁以河為境，故常以大軍守之，太祖時未也。就使當時曾屯軍河上，亦未繫社稷之安危也。況太祖時，振言聽計從，均王時始疏斥，此必均王時事也。既不知其的在何時，故因凝任招討使而見之。〕梁主曰：「凝未有過。」振曰：「俟其有過，則社稷危矣。」至是，凝厚賂趙、張求為招討使，翔、振力爭以為不可；趙、張主之，竟代王彥章為北面招討使，於是宿將憤怒，士卒亦不服。天下兵馬副元帥張宗奭言於梁主曰：「臣為副元帥，雖衰朽，猶足為陛下扞禦北方。段凝晚進，功名未能服人，眾議昞昞，〔足為，於偽翻。昞，許拱翻，又音兇，義與洶洶同。〕恐貽國家深憂。」〔張宗奭此言，必敬翔等欲借其重以覺寤梁主。〕敬翔曰：「將帥繫國安危，今國勢已爾，〔言國勢之危己如此也。〕陛下豈可尚不留意邪！」梁主皆不聽。〔為段凝誤梁張本。〕
戊子，凝將全軍五萬營於王村，自高陵津濟河，〔新唐書地理志，澶州臨黃縣東南有盧津關，一名高陵津。王村，亦因土人王氏聚居之地為名。將，即亮翻。〕剽掠澶州諸縣，至於頓丘。〔剽，匹妙翻。澶，時連翻。〕
梁主命王彥章將保鑾騎士及他兵合萬人，屯兗、鄆之境，謀復鄆州，以張漢傑監其軍。
16庚寅，帝引兵屯朝城。〔宋白曰：朝城縣屬魏州，末漢東武陽郡，其武后改為武聖，開元七年改為朝城。九域曰：朝城縣在魏州東南八十里。〕
戊戌，康延孝帥百餘騎來奔，〔帥，讀曰率。騎，奇寄翻。〕帝解所御錦袍玉帶賜之，以為南面招討都指揮使，領博州刺史。帝屏人問延孝以梁事，〔屏，必郢翻，又卑正翻。〕對曰：「梁朝地不為狹，兵不為少；〔朝，直遙翻。少，詩沼翻；下同。〕然跡其行事，終必敗亡。何則﹖主既暗懦，趙、張兄弟擅權，內結宮掖，外納貨賂，官之高下唯視賂之多少，〔如溫昭圖以納賂而得名藩，段凝以納賂而得大將之類。〕不擇才德，不校勳勞。段凝智勇俱無，一旦居王彥章，霍彥威之右，自將兵以來，專率斂行伍〔斂，力贍翻，又上聲。行，戶剛翻。〕以奉權貴。每【章：十二行本「每」上有「梁主」二字；乙十一行本同；孔本同；張校同。】出一軍，不能專任將帥，常以近臣監之，〔如張漢傑監不彥章軍之類。帥，所類翻。〕進止可否動為所制。近又聞欲數道出兵，令菙璋引陝虢、澤潞之兵自石會關趣太原，〔陝，失冉翻。趣，七喻翻。〕霍彥威以汝、洛之兵自相衛、邢洺寇鎮定，〔相，息亮翻。〕王彥章、張漢傑以禁軍攻鄆州，段凝、杜晏球以大軍當陛下，決以十月大舉。臣竊觀梁兵聚則不少，分則不多。願陛下養勇蓄力以待其分兵，帥精騎五千自鄆州直抵大梁，擒其偽主，旬月之間，天下定矣。」〔康延孝之計，與李嗣源、郭崇韜所見略同。帥，讀曰率。〕帝大悅。
17蜀主以文思殿大學士韓昭、〔唐末之遷洛也，改保寧殿為文思殿。蜀蓋襲唐殿名。〕內皇城使潘在迎、〔考異曰：在迎先為內皇城使，貶雅州，蜀主北巡為馬步使。今不知何官，故且稱其舊官。〕武勇軍使顧在珣為狎客，陪侍遊宴，與宮女雜坐，或為豔歌相唱和，或談嘲謔浪，鄙俚褻慢，無所不至，蜀主樂之。〔史言蜀主有陳後主之風。豔，以贍翻。和，戶臥翻。嘲，陟交翻。謔，迄卻翻。俚，音裏。褻，息列翻。樂，音洛。〕在珣，彥朗之子也。〔顧彥朗，唐昭宗時帥東川。〕
時樞密使宋光嗣等專斷國事，〔斷，丁亂翻。〕恣為威虐，務徇蜀主之慾以盜其權。宰相主錯、庾傳素等〔鍇，口駭翻。〕各保寵祿無敢規正。潘在迎每勸蜀主誅諫者，無使謗國。嘉州司馬劉贊陳後主三閣圖，〔陳三閣見一百七十六卷長城公至德二年。〕並作歌以諷；賢良方正薄禹卿封策語極怍直；蜀主雖不罪，亦不能用也。
九月，庚戌，蜀主以重陽宴近臣於宣華葾，〔重陽九月九日也。九，陽數也；九月而又九日，故曰重陽。重，直龍翻。按路振九國志，蜀主乾德元年改龍躍池為宣華葾。〕酒酣，嘉王宗壽乘間極言社稷將危，流涕不已。韓昭、潘在迎曰：「嘉王好酒悲。」〔間，古莧翻。人有醉後而涕泣者，俗謂之「酒悲」。好，呼到翻。〕因諧笑而罷。
18帝在朝城，梁段凝進至臨河之南，〔魏州臨河縣南也。隋志，開皇六年置臨河縣。新唐書地理志，貞觀十七年省澶水縣入焉。澶水即澶淵，避高祖諱，更「淵」為「水」。臨河，澶淵，其志蓋相近也。宋白曰：臨河縣本東黎縣，魏孝昌中分汲郡置黎陽郡，領黎陽、東黎、頓丘三縣，此即東黎也。隋開皇五年置臨河縣。九域志：臨河縣在澶州西六十里。〕澶酉、相南，日有寇掠。〔澶州之酉，相州之南也。〕自德勝失利以來，喪芻，糧數百萬，租庸副使孔謙暴斂以供軍，民多流亡，租稅益少，倉廩之積不支半歲。〔喪，息浪翻。斂，力贍翻。積，子賜翻，又如字。〕澤潞未下。盧文進、王鬱引契丹屢過瀛、涿之南，〔此即言梁龍德二年契丹入鎮、定境。〕傳聞俟草枯冰合，深入為寇，又聞梁人慾大舉數道入寇，〔即康延孝之言。〕帝深以為憂，召諸將會議。宣徽使李紹宏等皆以為鄆州城門之外皆為寇境，孤遠難守，有之不如無之，請以易衛州及黎陽於梁，〔梁取衛州，見上捲上年。貞明二年晉盡取河北、獨黎陽為梁守。〕與之純和，以河為境，休兵息民，俟財力稍集，更圖後舉。帝不悅，曰：「如此吾無葬地矣。」乃罷諸將，獨召郭崇韜問之。對曰：「陛下不櫛沐，不解甲，十五餘年，〔梁太祖開平二年，帝嗣晉王位，始戰於夾寨，至是年凡在兵間十七年。櫛，側瑟翻。〕其志欲以雪家國之讎恥也。今已正尊號，河北士庶曰望昇平，始得鄆州尺寸之地，不能守而棄之，安能盡有中原乎！臣恐將士解體，將來食盡眾散，雖畫河為境，誰為陛下守之！〔誰為，於偽翻。〕臣嘗細詢唐延孝以河南之事，度己料彼，〔度，徒洛翻。〕日夜思之，成敗之機決在今歲。梁今悉以精兵授段凝，據我南鄙，又決河自固，〔段凝自酸棗決河注鄆州以限唐兵，號護駕水。〕謂我猝一能渡，恃此不復為備。〔復，扶又翻。〕使王彥章侵逼鄆州，其意冀有姦人動搖，變生於內耳。段凝本非將材，不能臨機決策，無足可畏。降者皆言大梁無兵，〔根本內虛，為敵 所窺，所謂重戰輕防，未有不敗亡者也。降，戶江翻；下同。〕陛下若留兵守魏，固保楊劉，自以精兵輿鄆州合勢，長驅入汴，彼城中既空虛，必望風自潰。苟偽主 授首，則諸將自降矣。不然，今秋穀不登，軍糧將盡，若非陛卜決志，大功何由可成！諺曰：『當道築室，三年不成。』帝王應運，必有天命，在陛下勿疑耳。」帝 曰：「此正合朕志。丈夫得則為王，失則為虜，吾行決矣！」司天奏：「今歲天道不利深入，必無功。」帝不聽。
王彥章引兵踰汶水，將攻鄆州，〔汶水過鄆城南。春秋以鄆、讙、龜陰為汶陽之田是也。汶，音問〕李嗣源遣李從珂將騎兵逆戰，敗其前鋒於遞坊鎮，〔敗，補邁翻。考異曰：薛史成「遞公鎮」。今從實錄。〕獲將士三百人，斬首二百級彥章退保中都。〔舊唐書地理志：鄆州中都縣，漢平陸縣，舊治殷密城，在今治西三十九里；天寶元年改為中都縣，移於今治。九域志：中都縣在鄆州東南六十里。近世改中都為汶上縣。「殷密城」，宋白續通典作「緻密城」。〕戊辰，捷奏至朝城，帝大喜，謂郭崇韜曰：「鄆州告捷，足壯吾氣。」己巳，命將士悉遣其家屬興唐。〔自朝城行營遣歸魏州。〕
19冬，十月，辛未朔，日有食之。
20帝遣魏國夫人劉氏、皇子繼岌歸興唐，與之訣曰：「事之成敗，在此一決；若其不濟，當聚吾家於魏宮而焚之！」〔史言帝此行非有廟勝之策。〕仍命豆盧革、李紹宏、張憲、王正言同守東京。〔帝以魏州為東京興唐府。〕
壬申，帝以大軍自楊劉濟河，癸酉，至鄆州，中夜進軍踰汶以李嗣源為前鋒，甲戌旦，遇梁兵，一戰敗之，〔敗，補邁翻。〕追至中都圍其城。堿無守備，少頃，〔少頃，謂少頃刻之間。〕梁兵潰圍出，追擊，破之。王彥章以數十騎走，龍武大將軍李紹奇單騎追之，識其聲，曰：「王鐵槍也！」〔按薛史，夏魯奇嘗事梁祖，與彥章素善，故識其語，音。騎，奇寄翻。〕拔擡刺之，彥章重傷，馬躓，〔刺，七亦翻。重，直隴翻。躓，陟利翻。〕遂擒之，並擒都監張漢傑、〔監，古銜翻。〕曹州刺史李知節、裨將趙廷隱、劉嗣彬等二百餘人，斬首數千級。廷隱，開封人；嗣，知俊之族子也。〔劉知俊自徐降梁，自梁降岐，自岐降蜀，為蜀所殺。〕
彥章嘗謂人曰：「李亞子鬬雞小兒，何足畏！」至是，帝謂彥章曰：「爾常謂我小兒，今日服未﹖」又問：「爾名善將，何不守兗州﹖〔將，即亮翻。九域志：中都東南至兗州九里。〕中都無壁壘，何以自固﹖」彥章對曰：「天命已去，無足言者。」帝惜彥章之材，欲用之，賜藥傅其創兵則力窮，死自其分，〔分，扶問翻。〕縱皇帝憐而生我，我何面目見天下之人乎！豈有朝為梁將，暮為唐臣！此我所不為也。」帝復遣李嗣源自往諭之，〔復，扶又翻。〕彥章臥謂嗣源曰：「汝非邈佶烈乎﹖」〔佶，其吉翻。〕彥章素輕嗣源，故以小名呼之。於是諸將稱賀，帝舉酒屬嗣源曰：〔屬，之慾翻。〕「今曰之功，公與崇韜之力也。曏從紹宏輩語，大事去矣。」
帝又謂諸將曰：「曏所患惟王彥章，今已就擒，是天意滅梁也。段凝猶在河上，進退之計，宜何血而可﹖」諸將以為：「傳者雖雲大梁無備，未知虛實。今東方諸鎮兵皆在段凝麾動，可以萬全。」康延孝固請亟取大梁。李嗣源曰：「兵貴神速。今彥章就擒，段凝必未之知，就使有人走告，疑信之間尚須三日。設若知吾所向，即發救兵，直路則阻決河，〔即謂段凝所決護駕水。〕須自白馬南渡，數萬之眾，舟楫亦難猝辦。此去大梁至近，前無山險，方陳橫行，〔陳，讀曰陣。〕晝夜兼程，信宿可至。段凝未離河上，〔離，力智翻。〕友貞已為吾擒矣。延孝之言是也，請陛下以大軍徐進，臣願以千騎前驅。」帝從之。令下，諸軍皆踊躍願行。
是夕，嗣源帥前軍倍道趣大梁。〔帥，讀曰率。趣，七喻翻。〕乙亥，帝發中都舁王彥章自隨，〔舁，音餘，又羊如翻。〕遣中使問彥章曰：「吾此行克乎﹖」對曰：「段凝有精兵六萬，雖主將非材，亦未肯遽爾倒戈，殆難克也。」帝知其終不為用，遂斬之。〔今汶上縣有王彥章墓及祠。〕
丁丑，至昔州，〔九域志：曹州西南至大梁二百四十餘裏。〕梁守將降。〔將，即亮翻。降，戶江翻。〕
王彥章敗卒有先至大梁，告梁主以「彥章就擒，唐軍長驅且至」者，梁主聚族哭曰：「運祚盡矣！」召羣臣問策，皆莫能對。梁主謂敬翔曰：「朕居常忽卿所言，以至於此。今事急矣，卿勿以為懟。〔懟，直類翻，怨也。〕將若之何﹖」翔泣曰：「臣受先帝厚恩，殆將三紀，〔梁太祖鎮宣武，敬翔即為幕屬，以至為相，汔於梁亡，故自言受恩殆將三紀。以此觀之，則知二百六十六卷開平元年，史言翔在幕府三十餘年，誤也。〕名為宰相，其實朱氏老奴，事陛下如郎君。〔門生故吏下至僮奴，呼主人之子皆曰郎君。〕臣前後獻言莫匪盡忠。陛下初用段凝，臣極言不可，〔事見上。〕小人朋比，〔指趙、張也。比，毗至翻。〕致有今日。今唐兵且至，段凝限於水北，不能赴救。〔言段凝之兵欲還救大梁，為決河之水所限，其道回遠。〕臣欲請陛下出【章：十二行本「出」下有「居」字；乙十一行本且同；張校同。】避狄，陛下必不聽從；【章：十一行本「從」下有「欲」字；乙十一行本同；孔本同；張校同。】請陛下出奇合戰，陛下必不果決，雖使良、平更生，誰能為陛下計者！〔張良、陳平以智輔漢高祖定天下，後之言智者率稱之。為，不偽翻。〕臣願先賜死，不忍宗廟之亡也。因與梁主相向慟哭。
梁主遣張漢倫馳騎追段凝軍；漢倫至滑州，墜馬傷足，〔九域志，大梁北至滑州二百里。此註與前註王彥章三日破賊事，大梁至滑州有十里之差。蓋九域志於大梁註及滑州註其道里遠近自有微差者，今不敢輕改，因兩存之。中間若此類頗多。〕復限水不能進。〔復，扶又翻。〕
時城中尚有控鶴軍數千，朱珪請帥之出戰；梁主不從，〔帥，讀曰率。〕命開封尹王瓚驅市人乘城為備。
初，梁陝州節度使邵王友誨，全昱之子也，性穎悟，人心多向之。〔陝，失冉翻。〕或言其誘致禁軍欲為亂，〔誘，音酉。〕梁主召還，與其兄友諒、友能並幽於別第。〔友能反見上卷梁龍德元年。〕及唐師將至，梁主疑諸兄弟乘危謀亂，並皇弚賀王友雍、建王友徽盡疫之。〔考異曰：薛史雲：「友諒、友能、友誨，莊宗入汴，同日遇害。」按中都既敗，均王親弟猶疑而殺之，況其從弟嘗為亂者，豈得獨存！故附於此。〕
梁主登建國樓，〔大梁宮城南門曰建國門，其樓曰建國樓。〕面擇親信厚賜之，仗衣野服，〔衣，於既翻。〕齎蠟詔，促段凝軍，〔蠟詔，猶蠟書也，命出於上，故謂之蠟 詔。〕既辭，皆亡匿。或請幸洛陽，收集諸軍以拒唐，唐雖得都城，勢不能久留。或請幸段凝軍，控鶴都指揮使皇甫麟曰：〔考異曰：莊宗實錄「麟」作「鏻」。今 從莊宗列傳及薛史。〕「凝本非將才，〔將，即亮翻。〕官由幸進，〔段凝以其妹得進，事見二百六十八卷梁太祖乾化元年。〕今危窘之際，〔窘，梁隕翻。〕望其臨機制勝，轉敗為功，難矣。且凝聞彥章敗，其膽已破，安知能終為陛下盡節乎！」〔終為，於偽翻；下臣為同。〕趙巖曰：「事勢如此，一下此樓，誰心可保！」梁主及止。復召宰相謀之，鄭玨請自懷傳國寶詐降以紓國難，〔復，扶又翻。玨，古嶽翻。紓，商居翻，緩也。難，乃旦翻。〕梁主曰：「今日固不敢愛寶，但如卿此朿，竟可了否﹖」玨俛首久之，〔俛，音免。〕曰：：「但恐未了。」左右皆縮頸而笑。梁主日夜涕泣，不知所為；置傳國寶於臥內，忽失之，已為左右竊之迎唐軍矣。
戊寅，或告唐軍已過曹州，塵埃張天，趙巖謂從者曰：「吾待溫許州厚，必不負我。」遂奔許州。〔九域志：大梁西南至許州一百七十五里。從，才用翻。溫韜由趙巖得許州，見卷梁龍德元年。〕
梁主謂皇甫麟曰：「李氏吾世讎，理難降首，〔降，戶江翻。首，式又翻。言以事理推之，難於迎降而自首也。一讀「降首」皆如字，言難低頭為之下也。〕不可俟彼刀鋸。吾不能自裁，卿可斷吾首。」〔斷，音短。〕麟泣曰：「臣為陛下揮劍死唐軍則可矣，不敢春此詔。」梁主曰：「卿欲賣我邪﹖」麟欲自剄，〔剄，古頂翻。〕梁主持之曰：「與卿俱死。」麟遂弒梁主，因自殺。梁主為人溫恭約，〔「約」上當有「儉」字。句斷〕【章：十二行本正有「儉」字；乙十一行本同；孔本同；張校同。】無荒淫之失；但寵信趙、張，使擅威福，疏棄敬、李舊臣，〔敬翔、李振皆佐梁太祖者。〕不用其言，以至於亡。〔唐天祐三年，梁受唐禪，歲在丁卯，三主，十七年而亡。〕
己卯旦，李嗣源軍至大梁，攻封丘門，〔大梁城北面二門，封兵門在酉酸棗門在東。梁開平黿年改封丘門為含曜門。時人猶以舊門名稱之。晉天福三年又改為宣陽門。又汴京圖：京城北四門，從東曰陣橋門，次曰封丘門。〕王瓚開門出降，嗣源入城，撫安軍民。是日，帝入自梁門，〔梁門，大梁城西面北來第一門，梁開平元年改為乾象門，晉天福三年改為乾明門。〕百官迎謁於馬首，拜伏請罪，帝慰勞之，〔勞，力到翻；下勞賜同。〕使各復其位。李嗣源迎賀，帝喜不自勝，手引嗣源衣，以頭觸之曰：「吾有天下，卿父子之功也，天下與爾共之。」〔帝於此際，可謂喜而失節矣宜不能保有天下也。勝，音升。〕帝命訪求梁主，頃之，或以其首獻。〔考異曰：實錄：「帝慘然曰：『敵惠散怨，不在後嗣。朕與梁主十年戰爭，恨不生識其面。』」按莊宗漆均王首藏之太祖，豈有欲全之之理！此特虛言耳。〕
李振謂敬翔曰：「有詔洗滌吾輩，相與朝新君乎﹖」〔朝，直遙翻；下同。〕翔曰：「吾二人為梁宰相，君昏不能諫，國亡不能救，新君若問，將何辭以對！」是夕未曙，〔曙，常恕翻，天明為曙。〕或報翔曰：「崇政李太保已入朝矣。」〔梁以李振為崇政使，故以稱之。〕翔歎曰：「李振謬為丈夫！朱氏與新君世為仇讎，今國亡君死，縱新君不誅，何面目入建國門乎！」乃縊而死。
庚辰，梁百官復待罪於朝堂，〔復，扶又翻。〕帝宣敕赦之。
趙巖至許州，泅昭圖迎謁歸第，斬首來獻，盡沒巖所齎之貨。〔元徽、趙巖可為怙權冒貨之戒。河南尹張全義收葬之。今從實錄。〕
辛巳，詔王瓚收朱友貞屍，殯於佛寺，漆其首函之，藏於太社。〔考異曰：薛史末帝紀雲：「詔河南尹張全義收葬之。」今從實錄。〕
段凝自滑州濟河入援，以諸軍排陳使杜晏球為前鋒；至封丘，遇李從珂，晏球先降。壬午，凝將其眾五萬至封丘，亦解甲請降。凝帥諸大將先詣闕待罪，帝勞賜之，〔帥，讀曰率。勞，力到翻。〕慰諭士卒，使各復其所。凝出入公卿間，揚揚自得無愧色，梁之舊臣見者皆欲齕其面抉其心。〔齕，恨沒翻，又下結翻，齧也。抉，於決翻。〕
丙戌，詔貶梁中書侍郎同平章事鄭玨為萊州司戶，蕭頃為登州戶，翰林學士劉嶽為均州司馬，任贊為房州司馬，姚顗為復州司馬，封翹為唐州司馬，李懌為懷州司馬，竇萬徵為沂司馬，崇政學士劉光素為密州司戶，陸崇為安州司戶，御史中丞王權為隨州司戶：以其世受唐恩而仕梁貴顯故也。嶽，崇龜之從子：〔劉崇龜見二百五十三卷唐僖十示廣明元年。從，才用翻。〕顗，萬年人；〔年屬京兆府，唐為赤縣。時復以京兆為西京。〕趐敖之孫；〔封敖仕唐武、宣朝，入翰林，位至尚書僕射。〕懌，京兆人；權，龜之孫也。〔王龜，式之兄也，唐鹹通間有名。〕
段凝、杜晏球上言：〔上，時掌翻。〕「偽梁要人趙巖、趙鵠、張希逸、張漢倫、張漢傑、張漢融、【張：「融」作「俊」。】朱珪等，竊弄威福，殘蠹羣 生，不可不誅。」詔：「敬翔、李振首佐朱溫，共傾唐祚；契丹撒刺阿撥叛兄棄母，負恩背國，〔撒刺阿撥奔梁，見二百七十卷貞明明年。背，蒲妹翻。〕宜與巖等 並族誅於市；自餘文武將吏一切不問。」又詔追廢朱溫、朱友貞為庶人，毀其宗廟神主。
帝之與梁戰於河上也，梁拱宸左廂都指揮使陸思鐸善射，常於笴上自鏤姓名，〔笴，古我翻，又公旱翻，箭莖也。鏤，郎豆翻。〕射帝，中馬鞍，〔射，而亦翻。中，竹仲翻。〕帝拔前藏之。至是，思鐸從眾俱降，帝山箭示之，思鐸犬地待罪，帝慰而釋之，尋授龍武右廂都指揮使。
以豆盧革尚在魏，命樞密使郭崇韜權行中書事。
梁諸藩鎮稍稍入朝，或上表待罪，帝皆慰釋之。宋州節度使袁象先首來入朝，陝州留後霍彥威次之。象先輦珍貨數十萬，徧賂劉夫人及權貴、伶官、宦者，旬日，中外爭譻之，〔譽，音餘。〕恩寵隆異。己丑，詔偽庭節度、觀察、防禦、團練使、刺史及諸將校，並不議改更，〔將，即亮翻。校，戶教翻。更，工衡翻。〕將校官吏先奔偽庭者一切不問。
庚寅，豆盧革至自魏。甲午，加崇韜守侍中，領成德節度使。〔賞決策滅梁之功也。〕崇韜權兼內外，謀猷規益，竭忠無隱，頗亦薦引人物，豆盧革受成而已，無所裁正。
丙申，賜滑州留後段凝姓名曰李紹欽，耀州刺史杜晏球曰李紹虔。〔後各復其本姓名。〕
乙酉，梁西都留守河南尹張宗奭來朝，〔復名仕義，梁改張全義名見二百六十六卷太祖開平元年。〕獻幣馬千計；帝命皇子繼岌、皇弟存紀等兄事之。〔繼岌，皇嗣也，豈可兄事梁之舊臣！存紀，皇弟也，既使其子以兄事全義，又使其弟以兄事全義，唐之家人長幼之序且不明矣；是後中宮又從而父事之，嘻，甚矣夷狄之俗好貨而已，豈知有綱常哉！〕帝欲發梁太祖墓，斲棺焚其屍，全義上言：「朱溫雖國之深讎，然其人已死，刑無可加，屠滅其家，足以為報，乞免焚斲以存聖恩。」帝從之，但鏟其闕室，削封樹而已。〔張全義猶不忘梁祖河陽之恩。鏟，初限翻。削其封樹者，隳其墳，赭其山也。〕
戊戌，加天平節度使李嗣源兼中書令；以北京留守繼岌為東京留守、同平章事。〔時以鎮州為北京，魏州為東京。〕
21帝遣使宣諭諭諸道，梁所除節度使五十餘人皆上表入貢。
楚王殷遣其子牙內馬步都指揮使希範入見，〔見，賢遍翻。〕納洪、鄂行營都統印，〔梁命殷為洪、鄂行營都統。〕上本遣將吏籍。〔上，時掌翻。〕
荊南節度使高季昌聞帝滅梁，避唐廟諱，更名季興，〔以獻祖諱國昌也。更，工衡翻。〕欲自入朝，梁震曰：「唐　有吞天下之志，嚴兵守險，猶恐不自保，況數千里入朝乎！且公朱氏舊將，〔高季昌為梁將事始見二百六十三卷唐昭宗天復二年。〕安知彼不以仇敵相遇乎！」季興不從。
22帝遣使以滅梁告吳、蜀，二國皆懼。徐溫尤嚴可求曰：「公前沮吾計，〔謂自鄆州遣使會兵，徐溫欲以舟師浮海北進時也，事見五月。〕令將柰何﹖」可求笑曰：「聞唐主始得中原，志氣驕漢，御下無法，不出數年，將有內變，吾卑【章：十二行本「卑」上有「但當」二字；乙十一行本同；孔本同；張校同。】辭厚禮保境安民以待之耳。」〔善哉覘也。〕唐使稱詔，吳人不受：帝易其書，用敵國之禮，曰：「大唐皇致書於吳國王」，吳人復書稱「大吳國主上大唐皇帝」，辭禮如牋表。
23吳人有告壽州團練使鍾泰章侵市官馬者，徐知誥以吳王之命，遣滁州刺史王稔巡霍丘，因代為壽州團練使，〔霍丘，吳之邊邑。徐知誥命王稔以巡邊為名，因代泰章。〕以泰章為饒州刺史。徐溫召至金陵使陳彥謙詰之者三，〔詰，去吉翻。〕皆王對。或問泰章：「何以不自辨﹖」泰章曰：「吾在揚州，十萬軍中號稱壯士；壽州去淮數裏，步騎不下五千，苟有他志，豈王稔單騎能代之乎！我義不負國，雖黜為縣令亦行，況刺史乎！何為自辨以彰朝廷之失！」徐知誥欲以法繩諸將，請收泰章治罪。〔治，直之翻。〕徐溫曰：「吾非泰章，已死於張顥之手，〔事見二百六十六卷梁太祖開平二年。〕今日富貴，安可負之！」命知誥為子景通娶其女以解之。〔為，於偽翻。〕
24彗星見輿鬼，長丈餘，〔輿鬼五星，秦、雍州分。彗，祥歲翻，又徐醉翻。見，賢遍翻。長，直亮翻。〕蜀司天監言國有大災。蜀主詔於玉局化設道場，〔玉局化在成都。彭乘記曰：後漢永壽元年，李老君與張道陵至此有局腳玉牀自地而出，老君昇坐，為道陵說南北上經，既去而坐隱，地中因成洞穴，故以「玉局」名之。道經以二十四化上應二十四氣，玉局其一也，流俗相傳而信奉之。〕右補闕張雲上疏，以為：「百姓怨氣上徹於天，〔徹，刺列翻。〕故彗星見。此乃亡國之徵，非祈禳可弭。」蜀主怒，流雲黎州，卒於，道。
25郭崇韜上言：「河南節度使、刺史上表者但稱生名，未除新官，恐負憂疑。」十一月，始降制以利官命之。
帝幼善音律，故伶人多有寵，常侍左右；帝或時自傅粉墨，與優人共戲於庭，以悅劉夫人，優名謂之「李天下」。嘗因為優，自呼曰「李天下，李天下」，優人敬新磨遽前批其頰。〔批，蒲結翻，又匹迷翻，反手擊也。〕帝失色，羣優亦駭愕，新磨徐曰：「理天下者只有一人，尚誰呼邪！」帝悅，厚賜之。帝嘗畋於中牟，踐民稼，〔九域志：中牟縣在大梁西七十里。踐慈演翻。〕中牟令當馬前諫曰：「陛下為民父母，柰何毀其所食，使轉死溝壑乎！帝怒，叱去，將殺之。敬新磨追擒至馬前，責之曰：「汝為縣令，獨不知吾天子好獵邪﹖〔好，呼到翻；下好採同。〕柰何縱民耕種，以妨吾天下子馳騁乎！汝罪當死！」因請行刑，帝笑而釋之。
諸伶出入宮掖，侮弄縉紳，羣臣憤嫉，莫敢出氣；〔書雲：狎侮君子，罔以盡其心。況使伶人侮弄之哉。〕亦反有相附託以希恩澤者，四方藩鎮爭以貨賂結之。〔無材而幹利祿者何可勝數哉！〕其尤蠹政害人者，景進為之首。進好乎閭閻鄙細事聞於上，上亦欲知外間事，遂委進以耳目。進每奏事，常屏左右問之，〔屏，必郢翻，又卑正翻。〕由是進得施其讒慝，幹預政事。自將相大臣皆憚之，孔巖常以兄事之。〔「孔巖」當作「孔謙」。〕
28癸卯河中節度使朱友謙入朝，帝與之宴，寵錫無算。
29張全義請帝遷都洛陽；從之。〔考異曰：實錄：「甲辰，議脩洛陽太廟。」按梁以汴以為東京，洛京為西。莊宗以魏州為東京，太原為西京，真定為北都。及滅梁，廢東京為汴州，以永平軍為西京，而不雲以洛陽為何京。若以為東京，則與魏州無以異。諸書但謂之洛京，亦未嘗有詔改梁西京為洛京也。至同光三年始詔依舊以洛京為東都。或者以永平為西京時即改梁西京為洛京而史脫其文也﹖今無可質正，故但謂之洛陽。〕
30乙巳，賜朱謙姓名曰李繼麟，命繼岌兄事之。
31以康延孝為鄭州防禦使，賜姓名曰李紹琛。
32廢北都，復為成德軍。〔是年四月，於鎮州建北都。〕
匡國節度使溫韜入朝，賜姓名曰李紹沖。紹沖多齎金帛賂劉夫人及權貴伶宦，旬日，復遣還鎮。郭崇韜曰：「國家為唐雪恥，〔為，於偽翻。〕溫韜發唐山陵殆徧，〔事見二百六十七卷梁太祖開平二年。〕其罪與朱溫相埒耳，〔埒，龍輟翻，等也。〕何得復居方鎮，天下義士其謂我何！」上曰：「入汴之初，已赦其罪。」竟遣之。
33賜宣武節度使袁象先姓名曰李紹安。
34戊申，中書奏以：「國用未充，請量留三省、寺、監官，餘並停，俟見任者滿二十五月，以次代之；〔見任，謂見在官者。見，賢遍翻。〕其西班上將軍以下，令樞密院淮此。」〔朝會之序，武官班於西，故曰西班。〕從之。人頗諮怨。
35初，梁均王將祀南郊於洛陽，聞楊剃陷而止，〔事見二百七十卷貞明三年。〕其儀物具在。張全義請上亟幸洛陽，謁廟畢〔唐東京亦有太廟，末世東遷嘗嚴奉，故張全義請上脩謁。〕即祀南郊；從之。
36丙辰，復以梁東京開封府為宣武軍汴州。梁以宋州為宣，武軍，詔更名歸德軍。〔梁都汴，徙宣武軍額於宋州。更，工衡翻。〕
37詔文武官先詣洛陽。
38議者以郭崇韜勳臣為宰相，不能知朝廷典故，當用前朝名家以佐之。〔朝，直遙翻；下同。〕或薦禮部尚書薛廷珪，太子少保李琪，嘗為太祖冊禮使，皆耆宿有文，宜為相。崇韜奏廷珪浮華無相業，琪傾險無士風；尚書左丞趙光胤廉潔方正，自梁未亡，北人皆稱其有宰相器。〔三人者皆仕梁。廷珪、琪為太祖冊禮使，必唐之時嘗奉朝命冊晉王者心也。〕豆盧革薦禮部侍郎韋說諳練朝章。〔諳，烏含翻。〕丁巳，以光胤為中書侍郎，與說並同平章事。光胤，光逢之弟；〔趙光逢見二百六十六卷梁太祖開平元年。〕說，岫之子；廷珪，逢之子也。〔薛逢，唐會昌間有文聲。〕光胤性輕率。喜自矜；〔喜，許記翻。〕說謹重守常而已。
趙光逢自梁朝罷相，〔梁均王貞明元年，趙光逢罷相。〕杜門不交賓客，光胤時往見之，語及政事；他日，光逢署其戶曰：「請不言中書事。」
39租庸副使孔謙畏張憲公正，欲專使務，〔言欲博租庸使一司事務也。使，疏吏翻。〕言於郭崇韜曰：「東京重地，須大臣鎮之，非張公不可。」崇韜即奏以憲為東京副留守，知留守事。〔出張憲守魏州。〕戊午，以豆盧革判租庸，兼諸道鹽鐵轉運使。謙彌失望。
40己未，加張全義守尚書令，高季興守中書令。時季興入朝，上待之甚厚，從容問曰：〔從，千容翻。〕「朕欲用兵於吳、蜀，二國何先﹖」季興以蜀道險難取，乃對曰：「吳地薄民貧，克之無益，不如先伐蜀。蜀土富饒，又主荒民怨，伐之必克。克蜀之後，順，流而下，取吳如反掌耳。」上曰：「善！」
41辛酉，復以永平軍大安府為西京京兆府。〔梁改長安為永平軍，見二百六十七卷太祖開平三年；改京兆府為大宴府，見二百六十六卷開平元年。〕
42甲子，帝廢大梁；十二月，庚午，至洛陽。
43吳越王鏐以行軍司馬杜建徽為左丞相。
44壬申，詔以汴州宮苑為行宮。
45以耀州為順義軍，延州為彰武軍，鄧州為威勝軍，晉州為建雄軍，安州為安遠軍；〔帝既滅梁，特改梁所置軍名耳，凡諸藩帥未之易也。梁改耀州曰崇州，改義勝軍為靜勝軍，乃岐所置。延州，唐保塞軍，岐為忠義軍。鄧州，梁為宣化軍。晉州，梁始為定昌軍，後改建寧軍。安州，梁為宣威軍。〕自餘藩鎮，皆復唐舊名。
46庚辰，御史臺奏：「朱溫篡逆，刪改本朝律令格式，〔梁改定律令格式事見二百六十七卷開平四年。本朝，謂前唐也。〕悉收舊本焚之，今臺司及刑部、大理寺所用皆偽廷之法。聞定州敕庫獨有本朝律令格式具在，乞下本道錄進。」〔下，戶嫁翻。〕從之。
47李繼韜聞上滅梁，憂懼，不知所為，欲北走契丹，〔赴，音奏。〕會有詔徵詣闕；繼韜將行，其弟繼遠曰：「兄以反為名，何地自容！往與不往等耳，不若深溝高壘，坐食積粟，猶烈延歲月；入朝，立死矣。」或謂繼韜曰：「先令公有大功於國，〔先令公，謂繼韜父嗣昭，嗣昭官中書令，故稱之。〕主上於公，季父也，〔李嗣昭以晉王義兒，於上為兄，上於繼韜為季父。〕往必無虞。」繼韜母楊氏，善蓄財，家貲百萬，乃與楊氏９偕行，齎銀四十萬兩，他貲稱是，大布賂遺。伶人宦官爭為之言曰：〔稱，尺證翻。遺，唯季翻。為，於偽翻；下亦為同。〕「繼韜初無，邪謀，為姦人所惑耳。嗣昭親賢，不可無後。」楊氏復入宮見帝，泣請其死，〔復，扶又翻；下復賂，子復同。〕以其先人為言；又求哀於劉夫人，劉夫人亦為之言。及繼韜入見待罪，上釋之，〔見，賢遍翻。〕留月餘，屢從遊畋，寵待如故。皇弟義成節度使、同平章事存渥深詆訶之，〔繼韜兄弟欲殺存渥事見上卷梁均王龍德二人。梁改滑州義成軍為宣義軍，帝復唐舊。〕繼韜心不自安，復賂左右求還鎮，上不許。繼韜潛遣人遺繼遠書，教軍土縱火，冀天子復遣己撫安之，事泄，辛巳，貶登州長史，尋斬於天津橋南，並其二子。遣使斬李繼遠於上黨，以李繼遠充軍城巡檢。
召權知軍州事李儔詣闕，繼儔據有繼韜之室，料簡妓妾，〔料，音聊。妓，渠綺翻。〕搜校貨財，不時即路。〔即，就也。〕繼遠怒曰：「吾家兄弟父子同時誅死者四人，〔繼韜及其二子；並繼遠為四人。〕大兄曾無骨肉之情，〔繼韜兄弟七人，繼儔居長，故呼為大兄。〕貪淫如此；吾誠羞之， 無面視人，生不如死！」甲申，繼遠衰服，帥麾下百騎坐戟門呼曰：〔史炤曰：列棨戟於門。帥，讀曰率。衰，倉回翻。呼，火故翻。〕「誰與吾反者﹖」因攻牙 宅，〔牙宅，即使宅也。〕斬繼儔。節度副使李繼珂聞亂，募市人，得千餘，攻子城。繼遠知事不濟，開東門，歸私第，〔東門，潞州牙城東門也。〕盡殺其妻子， 將奔契丹，出城數裏，從騎皆散乃自剄。〔從，才用翻。剄，古頂翻。〕
48甲申，吳王復遣司農卿洛陽盧蘋來奉使，嚴可求豫料帝所問，教蘋應對，既至，皆如可求所料。蘋還，言唐主荒於遊畋，嗇財拒諫，內外皆怨。
49高季興在洛陽，帝左右伶官【章：十二行本「官」作「宦」；乙十一行本同；熊校同。】求貨無厭，〔伶官〔宦〕，謂伶人及宦官也。厭，於鹽翻。〕季興忿之。帝欲留季興，郭崇韜諫曰：「陛下新得天下，諸侯不過遣子弟將佐入貢，惟高季興身自入朝，當褒賞以勸來者；乃羈留不遣棄信虧義，沮四海之心，〔沮，在呂翻。〕非計也。」乃遣之。季興倍道而去，至許州，〔九域志：洛陽東至許州三百一十里。〕謂左右曰：「此行有二失：來朝一失，縱我去一失。」〔言彼此俱失也。〕過襄州，節度使孔勍留宴中夜，斬關而去。〔勍，渠京翻。考異曰：五代史補：「季興行已浹旬，莊宗且悔，遽以急詔命襄州節度使劉訓伺使圖之，無何，季興至襄州，就館而心動，謂親吏曰：『梁先輩之言中矣。與其住而生，不若去而死。』遂棄輜重，與部曲數百人南走，至鳳林關，已昏黑，於是斬關而出。是夜三更，向之急詔果至，劉訓度其去遠二可及而止。」王舉天下大定錄亦云：「莊宗遣使追之不及。」按季興自疑，故斬關夜遁耳，未必莊宗追之也。 今從薛史。〕丁酉，至江陵，握梁震手曰：「不用君言，幾不免虎口。」〔梁震所言見上。幾，居依翻。〕又謂將佐曰：「新朝百戢方得河南，〔以莊宗新得天下， 故曰新朝。朝，直遙翻。〕及對功臣舉手雲，『吾於十指上得天下，』矜伐如此，則他人皆無功矣，其誰不解體！又荒於禽色，何能久長！吾無憂矣。」乃繕城積 粟，招納梁舊兵，為戰守之備。〔史言帝荒淫驕矜，為鄰敵及姦雄所窺。〕
