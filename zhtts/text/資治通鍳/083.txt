△卷第八十二
晉紀四〔起屠維作噩（己酉），盡著雍敦牂（戊午），凡十年。〕
世祖武皇帝下
太康十年（己酉、二八九）
①夏，四月，太廟成；乙巳，祫祭；〔祫，大合祭也。公羊傳曰：大祫者何﹖毀廟之主陳於太祖，未毀廟之主皆升，合食於太祖。祫，胡夾翻。〕大赦。
②慕容廆遣使請降；〔降，戶江翻。〕五月，詔拜廆鮮卑都督。廆謁見何龕，以士大夫禮，巾衣到門；〔魏、晉間，士大夫謁見尊貴，以巾転，單衣也。龕，口含翻。〕龕嚴兵以見之，廆乃改服戎衣而入。人問其故，廆曰：「主人不以禮待客，客何為哉！」龕聞之，甚凓，深敬異之。〔受降如受敵，居邊之帥，嚴兵以見四夷之客，未為過也，何必以為凓乎！〕時鮮卑宇文氏、段氏方強，〔段氏，東部鮮卑也。杜佑曰：宇文莫槐出於遼東塞外，代為鮮卑東部大人。徒河段疾六眷出遼西，困亂，被賣為漁陽烏桓大人庫専家奴。庫専以其健，使將，眾，詣遼西逐食，遂招誘亡叛，以至強盛。餘按晉書王浚傳：段疾六眷，務勿塵之世子。段氏自務勿塵以來，強盛久矣，疾六眷因亂被掠，容或有之；務勿塵既能為部落之帥，恐不待其子招誘而後能強盛也。〕數侵掠廆，廆卑辭厚幣以事之。段國於階以女妻廆，生皝、仁、昭。〔慕容、段氏遂為婚姻之國。數，所角翻。單，音蟬。妻，七細翻。〕廆以遼東僻遠，徙居徒河之青山。〔徒河縣，前漢屬遼西，後漢屬遼東屬國，魏、晉省，併入昌黎郡界。後慕容氏復置徒河縣，拓跋魏太武真君八年，併徒河入昌黎郡廣興縣。杜佑曰：徒河青山，在營州郡城東百九十里。〕
③冬，十月，復明堂及南郊五帝位。〔明堂、南郊除五帝座，見七十九卷泰始二年。〕
④十一月，丙辰，尚書令濟北成侯荀勗卒。〔濟，子禮翻。〕勗有才思，〔思，相吏翻。〕善伺人主意，〔伺，相吏翻。〕以是能固其寵。久在中書，專管機事。及遷尚書，甚罔悵。〔罔，與惘同。惘淺失志之貌。悵，亦恨望失志之貌。〕
人有賀之者，勗曰：「奪我鳳皇池，諸君何賀邪！」
⑤帝極意聲色，遂至成疾。楊駿忌汝南王亮，排出之。甲申，以亮為侍中、大司馬、假黃鉞、大都督、督豫州諸軍事，治【章：甲十一行本「淢」作「鎮」；乙十一行本同；孔本同；張校同。】許昌；徙南陽王柬為秦王，都督關中諸軍事；始平王瑋為楚王，都督荊州諸軍事；濮陽王允為淮南王，都督揚、江二州諸軍事；〔按惠帝元康元年，有司奏荊、揚二州，疆土曠遠，統理尤難，於是割揚州之豫章、鄱陽、廬陵、臨川、南康、建安、晉安，荊州之桂陽、安成、武昌，合十郡，置江州。則此時未有江州也。疑「江二」二字衍，更俟博考。濮，博木翻。〕並假節之國。〔晉制：都督諸軍事有使持節，有持節，有假節；使持節得殺二千石以下持節殺無官位人，若軍事與使持節同；假節惟軍事得殺犯軍令者。〕立皇子大為長沙王，穎為成都王，晏為吳王，熾為豫章王，演為代王；皇孫遹為廣陵王。〔嬂，昌志翻。遹，以律翻。〕又封淮南王子迪為漢王，楚王子儀為毗陵王，徙扶風王暢為順陽王，暢弟歆為新野公。暢，駿之子也。〔暢嗣駿爵，而不居關中之任，故徙封。〕琅邪王覲弟澹為東武公，繇為東安公。覲，軎之子也。〔晉制：宗室封郡公者，制度如小國王。澹，徒覽翻，又徒濫翻。軎，音胄〕
初，帝以才人謝賜太子，〔才人，位次美人。李延壽曰：晉武帝採漢、魏之制，三夫人、九嬪之下，有美人才人、中才人，爵視千石以下。玖，舉有翻。〕生皇孫遹。宮中嘗夜失火，帝登樓望之，遹年五歲，牽帝裾入闇中曰：「暮夜倉猝，宜備非常，不可令照見人主。」帝由是奇之。嘗對羣臣稱遹似宣帝，故天下鹹歸仰之。帝知太子不才，齚恃遹明慧，故無廢戲之心。復用王佑之謀，〔佑，王濟從兄也，與羊祜等並事文帝，帝寵信之。復，扶又翻；下復以同。〕以太子母弟柬、瑋、戍分鎮要害。〔要害，謂雍、荊、揚之地。〕又恐楊氏之偪，復以佑為北軍中候，典禁兵。帝為皇孫遹高選僚佐，〔為，於偽翻。〕以散騎常侍劉寔志行清素，命為廣陵傅。〔自魏以來，王國置師、友，晉避景帝諱，改師為傅。行，下孟翻。〕
寔以時俗喜進趣，〔喜，許記翻。趣，讀曰趨。〕少廉讓，〔少，詩沼翻。〕欲【章：甲十一行本「欲」上有「嘗著崇讓論」五字；乙十一行本同；孔本同，退齋校同。】令初除官通謝章者，必推賢讓能，乃得通之。一官缺則擇為人所讓最多者用之。以為：「人情爭則欲毀己所不如，讓則競推於勝己。故世爭則優劣難分，時讓則賢智顯出。當此時也，能退身脩己，則讓之者多矣；雖欲守貧賤，不可得也。馳騖進趨而欲人見讓，猶卻行而求前也。」
淮南相劉頌〔王國置相，漢制也；晉後改為內史。〕上疏曰：「陛下以法禁寬縱，積之有素，未可一旦以直繩御下，此誠時宜也。然至於矯世救弊，自宜漸就清肅；譬猶行舟，雖不橫截迅流，然當漸靡而往，稍向所趨，然後得濟也。〔此引濟川為譬也。濟大川者，雖曰橫絕大川，亂流而渡，然必因水劫漸靡，而行舟向其所趨，以登陸之路，然後汔濟，否則為水勢所使，不能制舟以向所趨，不得登岸矣。〕
自泰始以來，將三十年，〔帝受，禪，改元泰始，至是二十五年。〕凡諸事業，不茂既往。〔言立事造業，不加茂於往時也。〕以陛下明聖，猶未反叔世之敝，以成始初之隆，傳之後世，不無慮乎！仗夫異時大業，或有巿不安，其憂責猶在陛下也。
臣聞為社稷計，莫若封建親賢。然宜審量事勢，〔量，音良。〕使諸侯率義而動者，其力足以維帶京邑；若包藏禍心，其勢不足獨以有為。其齊此甚難，陛下宜與達古今之士，深共堸之。〔帝之使諸王分鎮而內不足以齊之，此劉頌所為深慮也。〕周之諸侯，有罪誅放其身，而國祚不泯；〔如周烹齊哀公而立其弟靜，宣王誅魯侯伯御而立孝公之類。〕漢之諸侯，有罪或無子者，國隨以亡。〔見前，後漢紀。〕今宜反漢之敝，循周之舊，則下固而上安矣。〔餘謂晉之所以待藩王者，其宜不在此也。〕
天下至大，萬事至眾，人君至少，〔少，始絕翻。〕同於天日，是聖王之化，執要於己，委務於下，非惡勞而好逸，〔好，呼到翻。〕誠以政體宜然也。夫居事始以別能否，甚難察也；〔別，彼列翻。〕因成敗以分功罪，甚易識也。〔易，以鼓翻；下居易同。〕今陛下每精於造始而略於考終，此政功所以未善也。人主誠能居易執要，考功罪於成敗之後，則羣下無所逃其誅賞矣。
古者六卿分職，冢宰為師；〔周禮：天官冢宰，地官司徒，春官宗伯，夏官司馬，秋官司寇，冬官司空，是為六卿，而冢宰總之。〕秦、漢已來，九列執事，丞相都總。〔此西都以前制也。〕今尚書制斷，諸卿奉成，〔自漢光武以來，以吏事責尚書，事歸臺閣，諸卿奉成而已。斷，丁亂翻。〕於古制為太重。可出眾事付外寺，〔外寺，謂諸卿寺。〕使得專之；尚書統領大綱，若丞相之為，歲終課功，校簿賞罰而已，斯亦可矣。今動皆受成於上，上之所失，不得復以罪下，〔復，扶又翻。〕歲終事功不建，不知所責心木。
夫細過謬妄，人情之所必有，而悉糾以法，則朝野無立人矣。近世以東為監司者，類大綱不振而微過必舉，〔御史臺官及諸州刺史，皆監司也。朝，直遙翻。監，工銜翻。〕蓋由畏避豪強而又懼職事之曠，則謹密網以羅微罪，使奏劾相接，狀似盡公，而撓法在其中矣。〔劾，戶概翻，又戶得翻。撓，奴教翻。〕是以聖王不善碎虎之案，必責兇猾之奏，則害政之姦，自然禽矣。夫創業之勳，在於立教定製，使遺風繫人心，餘烈匡幼弱，後世憑之，雖昏猶明，雖愚若智，乃足尚也。〔言法制脩明，雖後嗣昏愚，有所據依，則其治猶若明智之為也。此言蓋指太子不能克隆堂構，而帝又無典則以貽子孫也。然苟非其人，道不虛行，以劉禪之庸而輔之以諸葛亮，則昭烈雖死，猶不死也。孔明死，則孔明治蜀之法制雖存，禪不能守之矣。〕
至夫脩飾官署，凡諸作役，恆傷太過，〔恆，戶登翻。〕不患不舉，此將來所不須於陛下而自能者也。今勤所不須以傷所憑，竊以為過矣。」帝皆不能用。
⑥詔以劉淵為匈奴北部都尉。〔時改匈奴五部帥為於部都尉。〕淵輕財好施，〔好，呼到翻。施，式智翻。〕傾心接物，五部豪桀，幽、冀名儒，多往歸之。〔為劉淵得眾以移晉祚張本。〕
⑦奚軻男女十萬口來降。〔奚軻，亦夷種也。〕
孝惠皇帝上之上〔諱衷，字正度，武帝第二子也。諡法：柔質慈民曰惠。〕
永熙元年（庚戌、二九○）
①春，正月，辛酉朔，改元太熙。〔太熙，武帝所改。至四月己酉，太子即位，改元永熙。未踰年改元，猶為非禮，安有先帝初棄羣臣，太子即位，而遽以是日改元乎！〕
②己巳，以王渾為司徒。
③司空、侍中、尚書今衛瓘子宣，尚繁昌公主。宣嗜酒，多過失，楊駿惡瓘，欲逐之，〔惡，烏路翻。〕乃與黃門謀共毀宣，勸武帝奪公主。瓘凓懼，告老遜位。詔進瓘位太保，以公就第。〔瓘封菑陽公。〕
④劇陽康子魏舒薨。
⑤三月，甲子，以右光祿大夫石鑒為司空。〔晉志：左、右光祿大夫假金章紫綬及光祿大夫君金章紫綬者，品秩第二。〕
⑥帝疾篤，未有顧命。動舊之臣多已物故，侍中車騎將軍楊駿獨侍疾禁中。大臣皆不得在左右，駿因輒以私意改易要近，樹其心腹。會帝小間，〔間，如字。間者，病小差也。〕見其新所用者，正色謂駿曰：「何得便爾！」時汝南王亮尚未發，〔去年，遣亮出督豫州。〕乃令中書作詔，以亮與駿同輔政，又欲擇朝士有聞望者數人佐之〔朝，直遙翻。聞，音問。〕駿從中書供詔觀之，得便藏去，中書監華廙恐懼，〔華，戶化翻。廙，逸職翻，又羊至翻。〕自往索之，終不與。會帝復迷亂，〔索，山客翻。復，扶又翻。〕皇后奏以駿輔政，帝頷之。夏，四月，辛丑，皇后召華廙及中書令何劭，口宣帝旨作詔，以駿為太尉、太子太傅、都督中外諸軍事、侍中、錄尚書事。詔成，後對廙、劭以呈帝，帝視而無言。廙，歆之孫；劭，曾之子也。〔華歆仕漢、魏之間，何曾仕魏、晉之間，位皆至公，二人身名相似也。〕遂趣汝南王亮赴鎮。〔趣，讀曰促。〕帝尋小間，問：「汝南王來未﹖」左右言未至，帝遂困馬。己酉，崩於含章殿。〔年五十五。坤之六三曰：含章可貞。坤以含弘為德，後道也。含章殿在皇后宮中。春秋書「公薨於小寢」，即安也。〕帝宇量弘厚，明達好謀，〔好，呼到翻。〕容納直言，未嘗失色於人。
太子即皇帝位，大赦，改元，〔改太熙為永熙。〕尊皇后曰皇太后，立妃賈氏為皇后。
詔石鋻與中護軍張劭監作山陵。〔監，工銜翻。〕
楊駿入居太極殿，〔前殿也。〕梓宮將殯，六宮出辭，而駿不下殿，〔時梓宮蓋自含章殿徙殯太極殿。〕以虎賁百人自衛。〔賁，音奔。〕
汝南王亮畏駿，不敢臨喪，哭於大司馬門外。〔亮自大司馬出鎮，未行，尚居府中，不敢入宮臨喪，而器於大司馬府門外。君父之喪，哭於門外，非禮也。〕出營城外，表求過葬而行。或告亮欲舉兵討駿者，駿大懼，白太后，令帝為手詔與石鋻、張劭，使帥陵兵討亮。劭，駿甥也，即帥所領趣鋻速發；〔帥，讀曰率。趣，讀曰促。〕鋻以為不然，保持之。〔保亮不舉兵，而持討亮之兵不發也。〕亮問計於廷尉何勗，勗曰：「今朝野皆歸心於公，〔朝，直遙翻；下同。〕公不討人而畏人討邪！」亮不敢發，夜，馳赴許昌，乃得免。駿弟濟及甥河南尹李斌皆勸駿留亮，駿不從。濟謂尚書左丞傅鹹曰：「家兄若徵大司馬，退身避之，門戶庶幾可全。」〔幾，居希翻。〕鹹曰：「宗室外戚，相恃為安。但召大司馬還，共崇至公以輔政，無為避也。」濟又使侍中石崇見駿言之，駿不從。
五月，辛未，葬武帝於峻陽陵。
楊駿自知素無美望，欲衣魏明帝即位故事，普進封爵以求媚於眾。左軍將軍傅祗〔晉志曰：按魏明帝時有左軍，則左軍。魏官也。〕與駿書曰：「未有帝王始崩，臣下論功者也。」駿不從。祗，嘏之也。〔傅嘏仕魏，顯於嘉平、正元之間。〕丙子，詔中外羣臣皆增位一等，預喪事者增二等，二千石已上皆封關中侯，〔漢獻帝建安二十年，魏武王置關中侯。據晉書帝紀，關中侯又在關內侯之下。〕復租調一年。〔復，方目翻。調，徒弔翻。〕散騎常侍石崇、〔前書「侍中石崇」，此作「散騎常侍」，必有一誤，蓋因舊史成文也。〕散騎侍郎何攀共上奏，〔上，時掌翻。〕以為：「帝正位東宮二十餘年，今承大業，而班賞行爵，優於泰始革命之初及諸將平吳之功，輕重不稱。〔稱，尺證翻。〕且大晉卜世無窮，今之閏制，當垂於後，若有爵必進，則數世之後，莫非公侯矣。」不從。
詔以太尉駿為太傅、大都督、假黃鉞，錄朝政，百官總己以聽。傅鹹謂駿曰：「諒闇不行久矣。〔自漢文短喪之詔，嗣君即吉聽政，諒闇三年之制，不行久矣。闇，音陰。〕今聖上謙沖，委政於公，而天下不似為善，懼明公未易當也。〔易，以豉翻；下同。〕周公大聖，猶致流言，〔周成王幼沖，周公攝政而四國流言。〕況聖上春秋非成王之年乎！〔武帝泰始二年，帝為皇太子，時年九歲，至是三十二歲矣。〕竊謂出陵既畢，明公當審思進退之宜，苟有以察其忠款，言豈在多！」駿不從。鹹數諫，駿漸不平，欲出鹹為郡守。李斌曰：「斥逐正人，將失人望。」乃止。楊濟遺鹹書曰：〔數，所角翻。遺，於季翻。〕「諺雲：『生子癡，了官事。』官事未易了也。想慮破頭，故具有白。」〔慮鹹以直言致禍也。〕鹹復書曰：「衛公有言：『酒色殺人，甚於作直。』坐酒色死，人不為悔，而逆畏以直致禍，此由心不能正，欲以苟且為明哲耳。〔讀曰：既明且哲，以保其身。此言世人不能直言，特似苟且為保身之計耳。〕自古以直致禍者，當由矯枉過正，或不忠篤，欲以亢厲為聲，〔亢，口浪翻。〕故致忿耳，安有悾悾忠益而返見怨疾乎！」〔悾，苦紅翻。悾空，信也；包鹹曰：愨也。〕
楊駿以賈后險悍，多權略，忌之，〔悍，下罕翻，又侯旰翻。〕故以其甥段廣為散騎常侍，管機密；張劭為中護軍，典禁兵。凡有詔命，帝省訖，〔省，悉景翻。〕入呈太后，然後行之。-
駿為政，嚴碎專愎，〔愎，弼力翻，很也。〕中外多惡之。〔惡，烏路翻。〕馮翊太守孫楚謂駿曰：「公以外戚居仂、霍之任，當以至公、誠信、謙順處之。〔守，式又翻。處，昌呂翻。〕今宗室強盛，而公不與共參萬機，內懷猜忌，外樹私暱，禍至無日矣！」〔暱，尼質翻。〕駿不從。楚，資之孫也。〔孫資事魏三祖，掌機密。〕
弘訓少府蒯欽，駿之姑子也，數以直言犯駿，他人皆為之懼，〔景皇后居弘訓宮，置少府。數，所角翻。為，於偽翻。〕欽曰：「楊文長雖闇，猶知人之無罪不可妄殺，〔楊駿，字文長。〕不過疏我，我得疏，乃可以免；不然，與之俱族矣。」
駿騂匈奴東部人王彰為司馬，〔匈奴東部即匈奴左部也，居太原茲氏縣。〕彰逃避不受。其友新興張宣子怪而問之，〔漢獻帝建安二十年，省雲中、定襄、五原、朔方郡，郡置一縣，領其民，合為新興郡，屬幷州。〕彰曰：「自古一姓二後，未有不敗。況楊太傅暱近小人，疏遠君子，〔近，其靳翻。遠，於願翻。〕專權自恣，則無日矣。吾踰海出塞以避之，猶懼及禍，宗何應其闢乎！且武帝不惟社稷大計，〔惟，思也。〕嗣子既不克負荷，〔荷，下可翻。〕受遺者復非其人，天下之亂，可立待也。〔楊駿之敗，人皆知之，獨駿不知耳。兇人吉其兇，其謂是乎！復，扶又翻。〕
⑦秋，八月，壬午，立廣陵王遹為皇太子。以中書監何劭為太子太師，衛尉裴楷為少師，吏部尚書王戎為太傅，前太常張華為少傅，衛將軍楊濟為太保，尚書和嶠為少保。〔晉東宮六傅，惟此時其官。〕拜太子母謝氏為淑媛。〔媛，於眷翻。晉志：淑妃、淑媛、淑儀、脩華、脩容、脩儀、婕妤、容華、充華，是為九嬪，銀印，青綬。〕賈后常置謝氏於別室，不聽與太子相見。初，和嶠嘗從容言於武帝曰：〔從，千容翻。〕「皇太子有淳古之風，而末世多偽，恐不了陛下家事。」武帝默然。後與荀勗等同侍武帝，武帝曰：「太子近人朝差長進，〔朝，直遙翻。長，丁丈翻，今知兩翻。〕卿可俱詣之，粗及世事。」〔粗，坐五翻，略也。〕既還，勗等並稱太子明識雅度，誠如明詔。嶠曰：「聖質如初。」武帝不悅而起。及帝即位，嶠從太子遹入朝，賈后使帝問曰：「卿昔謂我不了家事，今日定如何﹖」嶠曰：「臣昔事先帝，曾有斯言；言之不效，國之福也。」
⑧冬，十月，辛酉，以石鋻為太尉，隴西王泰為司空。
⑨以劉淵為為建威將軍、匈奴五部大都督。〔淵為五部大都督，則左國城大單於之權輿也。〕
元康元年（辛亥、二九一）
①春，正月，乙酉朔，改元永平。〔永平，楊駿執政所改元也。駿誅，改元元康。〕
②初，賈后之為太子妃也，嘗以勡，手殺數人，又以戟擲孕妾，子隨刃墮；〔孕，以證翻。〕武大怒，脩金墉城，將廢之。荀勗、馮紞、楊珧〔紞，丁感翻。珧，餘招翻。〕及充華趙粲共營救之，曰：「賈妃年少；勡者婦人常情，長自當差。」〔少，詩詔翻。長，知兩翻。差，楚懈翻。〕楊後曰：「賈公閭有大勳於社稷，〔賈充，字公閭。晉之代魏，充力居多。〕妃親其女，正復勡忌，豈可遽忘先德邪！」〔復，扶目翻。〕妃由是得不廢。
後數誠厲妃，〔數，所角翻。〕妃不知後之助己，返以後為搆己於武帝，更恨之。及帝即位，賈后不肯以婦道事太后，又欲幹預政事，而為太傅駿所抑。殿中中郎渤海孟觀、李肇，皆駿所不禮也，〔晉制：二衛置殿中將軍中郎、校尉司馬。觀，如字。〕陰構駿，雲將危社稷。黃門董猛，素給事東宮，為寺人監，〔寺人監，主東宮諸閹。陸德明曰：寺，如字，又音侍。〕賈后密使猛與觀、肇謀誅駿，廢太后。又使肇報汝南王亮，使舉兵討駿，亮不可。肇報都督荊州諸軍事楚王瑋，瑋欣然許之，及求入朝。駿素憚瑋勇銳，欲召之而未敢，因其求朝，遂聽之。二月，癸酉，瑋及都督揚州諸軍事、淮南王允來朝。〔朝，直遙翻。〕
三月，辛卯，孟觀、李肇啟帝，夜作詔，誣駿謀反，中外戒嚴，遣使奉詔廢駿，以侯就第。〔駿封臨晉侯。〕命東安公繇帥殿中四百人討駿，〔帥，讀曰率。〕楚王瑋屯司馬門，以淮南相劉頌為三公尚書，〔漢成帝置三公尚書，主斷獄；光武以三公曹主歲盡考課諸州邵事。〕屯衛殿中。段廣跪言於帝曰：「楊駿孫公無子，豈有反理，願陛下審之！」〔廣，駿甥也，使為近侍，以防左右間己；然終無益也。〕帝不答。
時駿居曹爽故府，在武庫南，聞內有變，召眾官議之。太傅主簿朱振說駿曰：「今內有變，其趣可知，必是閹豎為賈后設謀，不利於公，宜燒雲龍門以脅之，索造事者，首開萬春門，〔雲龍門，洛陽宮城正南門；萬春門，東門也。說，輸芮翻。為，於偽翻索，山客翻。〕弔東宮及外營兵擁皇太子入宮，取奻人，殿內震懼，必斬送之。不然，無以免難。」〔難，乃旦翻。〕駿素怯懦，不決，乃曰：「雲龍門，魏明帝所造，功費甚大，柰合燒之！」侍中傅祗白駿，請與尚書武茂入宮觀察事勢，因謂羣僚曰：「宮中不宜空。」遂揖而下階。眾皆走，茂猶坐。祗顧曰：「君非天子臣邪﹖今內外隔絕，不知國家所在，〔國家，謂天子也。自東漢以來，皆然。〕何得安坐！」茂乃驚起。駿當左軍將軍劉豫陳兵在門，遇右軍將軍裴頠，〔魏有左軍，武帝文置前軍、右軍，泰始八年，又置後軍，是為四軍。頠，魚毀翻。〕問太傅所在，頠紿之曰：〔紿徒亥翻。〕「向於西掖門遇公乘素車，從二年西出矣。」豫曰：「吾何之﹖」頠曰：「宜至廷尉。」豫從頠言，遂委而去。〔委兵而去也。〕尋詔頠代豫領左軍將軍，屯萬春門。頠，秀之子也。〔裴秀見七十八卷魏元帝鹹熙元年。〕皇太后題帛為書，射之城外〔射，而亦翻；下同。〕曰：「救太傅者有賞。」賈后因宣言太后同反。尋而殿中兵出，燒駿府，又令弩手於閣上臨駿府而射之，駿兵皆不得出。駿逃於馬廄，就殺之。孟觀等遂收駿弟珧、濟，張劭、李斌、段廣、劉豫、武茂及散騎常侍楊邈、中書令蔣俊、東夷校尉文鴦，皆夷三族，死者數千人。
珧臨刑，告東安公繇曰：「表在石函，〔珧表見八十卷武帝鹹寧三年，作石函荿之宗廟。摯虞雲：廟主荿於戶之外，西墉之中，有石函，名曰宗祏，函中笥以盛主。〕可問張華。」眾謂宜依鍾毓例為之申理。〔鍾毓例見七十八卷魏元帝鹹熙元年。為，於偽翻。〕繇，諸葛誕之外孫也，故忌文鴦，以為駿黨而誅之。〔諸葛誕、文鴦事見七十七卷魏高貴鄉公甘露三年。〕是夜，誅賞皆自繇出，威振內外。王戎謂繇曰：「大事之後，宜深遠權勢。」繇不從。〔遠，於願翻。〕
壬辰，赦天下，改元。改元元康。
賈后矯詔，使後軍將軍荀悝送太后於永寧宮，〔魏建永寧宮，太后居之。悝，苦回翻。〕特全太后母高都君龐氏之命，聽就太后居。〔龐，皮江翻。〕尋復諷羣公有司奏曰：「皇太后陰漸姦謀，〔履霜者，堅冰之漸，言陰始凝而至於堅冰也。此誣楊太后以為與駿為姦謀，非一日之積也。復，扶又翻；下可復、司復同。漸，如字。〕圖危社稷，飛箭繫書，要募將士，〔要，讀曰邀。將，即亮翻。〕同惡相濟，自絕於天。魯侯絕文姜，春秋所許。〔文姜魯桓公之夫人也。齊襄公殺桓公，文姜與焉。魯莊公既立，夫人孫於齊。穀梁傳曰：不言氏姓，貶之也。人之於天也，以道受命；於人也，以言受命。不若於道者，天絕之也；不若於人者，人絕之也。〕蓋奉祖宗，任至公於天下，陛下雖懷無已之情，臣下不敢奉詔。」詔曰：「此大事，更詳之。」有司又奏：「宜廢太后曰峻陽庶人。」〔武帝陵曰峻陽。〕中書監張華議：「太后非得罪於先帝，今黨其所親，為不母於聖世，宜依漢廢趙太后為孝成後故事，〔事見三十五卷漢哀帝元壽元年。〕貶皇太后之號，還稱武皇后，居異宮，以全始終之恩。」左僕射荀愷與太子少師下邳王晃等議曰：「皇太后謀危社稷，不可復配先帝，宜貶尊號，廢詣金墉城。」於是有司奏從晃等議，廢太后為庶人；詔可。又奏：「楊駿造亂，家屬應誅，詔原其妻龐命，以尉太后之心。今太后廢為庶人，請以龐付廷尉行刑。」詔不許；有司復固請，及從之。龐臨刑，太后抱持號叫，截髮稽顙，上表詣賈后稱妾，請全母命；不見省。〔號，戶刀翻。稽，音啟。省，悉景翻。〕董養遊太學，〔董養，浚儀隱者也。〕升堂歎曰：「朝廷建斯堂，將以何為乎！〔言庠序所以申孝弟之義，今滅母子之大倫，則建學果何為也。〕母覽國家赦書，謀反大逆赦，至於殺祖父母、父母不赦者，以為王法所不容故也。柰何公卿處議，文飾禮典，乃至此乎！〔處，昌呂翻。〕天人之理既滅，大亂將作矣。」〔養後與妻荷擔入蜀，不知所終。〕
有司收駿官屬，欲誅之。侍中傅祗啟曰：「昔魯芝為曹爽司馬，斬關赴爽，〔事見七十五卷魏邵陵厲公嘉平元年。〕宣帝用為青州刺史。駿之僚佐，不可悉加罪。」詔赦之。
壬寅，徵汝南王亮為太宰，與太保衛瓘皆錄尚書事，輔政。以秦王柬為大將軍，東平王楙為撫軍大將軍，楚王瑋為衛將軍、領北軍中候，下邳王晃為晃為尚書令，東安公繇為尚書左僕射，進爵為王。楙，望之子也。封董猛為武安侯，三兄皆為亭侯。
亮欲取悅眾心，論誅楊駿之功，督將侯者千八十一人。〔將，即亮翻。〕御史中丞傅鹹遺亮書曰：「今封賞燻赫，震動天地，自古以來，未之有也。無功而獲賞，則人莫不樂國之有禍，是禍原無窮也。〔濫賞所以開覬幸之心，其禍誠如此。，遺，於季翻。樂，音洛。〕凡作此者，由東安公。人謂殿下既至，當有以正之，正之以道，眾亦何怒！眾之所怒者，在於不平耳；而今皆更倍論，〔言亮論功行賞，又倍於東安公之時也。〕莫不失望。」亮頗專權勢，鹹復諫曰：「楊駿有震主之威，委任親戚，此天下所諠譁。今之處重，宜反此失，靜默頤神，有大得失，乃維持之，自非大事，一皆抑遺。比過尊門，冠蓋車馬，填塞街衢，此之翕習，既宜弭息。〔翕，眾也，合也。習，重也，因也，仍也。言眾人翕合，相因而至也。復，扶又翻。處，昌呂翻。比，毗至翻。塞，悉則翻，〕又夏侯長容無功而暴擢為少府，論者謂刁容，公之姻家，〔夏侯駿，字長容。伲家女之所因，故曰姻。鄭玄曰：伲父曰姻。夏，戶雅翻。〕故至於此，流聞四方，非所以為益也。」亮皆不從。
賈后族兄毋騎司馬模、從舅右衛將軍郭彰、〔晉文帝置中衛將軍，武帝受命，分為左右衛將軍。從，才用翻。〕女弟之子賈謐〔賈后女弟賈午適韓壽，生謐。賈充無後，以謐為後。〕與楚王瑋、東安王繇，並預國政。賈后暴戾日甚，繇謀廢后，賈氏憚之。繇兄東武公澹，素惡繇，〔惡，烏路翻。〕屢譖之於太宰亮曰：「繇專行誅賞，欲擅朝政。」庚戌，詔免繇官；又坐有悖言，廢徙帶方，〔帶方縣，漢屬樂浪郡，公孫度置帶方郡。杜佑曰：建安中，公孫康分屯有、有鹽縣以南荒地，置帶方郡。〕
於是賈謐、郭彰權勢愈盛，賓客盈門。謐雖驕奢而好學，喜延士大夫，〔好，呼到翻。，喜許記翻。〕郭彰、石崇、陸機機弟雲、和鬱及滎陽潘岳、〔武帝泰始二年，分河南置滎陽郡。〕清河崔基、〔齊大夫崔氏之後。〕勃海歐陽建、〔姓譜：越王句踐之後封於烏程歐陽，子孫因以為氏。〕蘭陵繆徵、〔是年，分東海置蘭陵郡。〕京兆杜斌、摯虞、〔按毛詩傳，摯國出於任姓，子孫以國為氏。〕琅邪諸葛詮、〔詮，且緣翻。〕弘農王粹、襄城杜育、〔武帝泰始二年，分汝南置襄城郡。〕南陽鄒捷、齊國左思、沛國劉緕、周恢、安平牽秀、潁川陳眕、高陽許 猛、〔泰始元，分河間涿郡置高陽國。緕，姑回翻。眕，止忍翻。〕彭城劉訥、中山劉輿、輿弟琨皆附於謐，號曰二十四友。鬱，嶠之弟也。崇與嶽尤諂事謐，每候謐及廣城君郭槐出，皆降車路左，望塵而拜。
③太宰亮、太保瓘以楚王瑋剛愎好殺，惡之，〔愎，蒲逼翻。好，呼到翻。惡，烏路翻；下同。〕欲奪其兵權，以臨海侯裴楷代瑋為北軍中候，瑋怒；楷聞之，不敢拜。〔不敢拜受中候之職。〕亮復與瓘謀，〔復，扶又翻；下復矯同。〕遣瑋與諸王之國，瑋益忿怨。瑋長史公孫宏、舍人岐盛，〔姓譜：古有岐伯為黃帝師。又周太王居岐山，文王遷豐，其支庶留岐者，為岐氏。〕皆有寵於瑋、勸瑋自暱於賈后；〔暱，尼質翻。〕後留瑋領太子少傅。盛素善於楊駿，衛瓘惡其反覆，將收之。盛乃與宏謀，因積弩將軍李肇〔武帝泰始四年，罷振威、揚威護軍，置左、右積弩將軍。一說：晉太康中，置積射、積弩營，營二千五百人，並以將軍領之。〕矯稱瑋命，譖亮、瓘於賈后，雲將謀廢立。後素怨瓘，〔以瓘撫牀事也，見八十卷武帝武帝鹹康四年。〕且患二公執政，己不得專恣，夏，六月，後使帝作手詔賜瑋曰：「太宰、太保欲為伊、霍之事，王宜宣詔，令淮南、長沙、成都王屯諸宮門，免亮及瓘官。」夜，使黃門齎以授瑋。瑋欲覆奏，黃門曰：「事恐漏泄，非密詔本意也。」瑋亦欲因此復私怨，遂勒本軍，〔本軍，瑋所當北軍也。〕復矯詔召三十六軍，〔晉洛城內外三十六軍。〕告以「二公潛圖不軌，吾今受詔都督中外諸軍，諸在直衛者，皆嚴加警備；其在外營，便相帥徑詣行府，助順討逆。」〔帥，讀曰率。〕又矯詔「亮、瓘官屬，一無所問，皆罷遣之；若不奉詔，便軍法從事。遣公孫宏、李肇以兵圍亮府，侍中清河王遐收瓘。
亮帳下督李龍，白「外有變，請拒之」；〔晉制：諸公及諸大將軍皆置帳下督及門下濬。〕亮不聽。俄而兵登牆大呼，〔呼，火故翻。〕亮驚曰：「吾無貳心，何故至此！詔書其可見乎﹖」宏等不許，趣兵攻之。〔趣，讀曰促。〕長史劉準謂亮曰：「觀此必是姦謀。府中俊乂如林，猶可力戰。」又不聽，遂為肇所執，歎曰：「我之赤心，可破示天下也。」與世子矩俱死。
衛瓘左右亦疑遐矯詔，請拒之，須自表得報，就戮未晚；瓘不聽。初，瓘為司空，〔武帝太康三年，瓘為司空，永熙元年免。〕帳下督榮晦有罪，〔姓譜：榮姓，周榮公之後。莊子有榮啟期。〕斥遣之。至是，晦從遐收，輒殺瓘及子孫共九人，遐不能禁。
岐盛說瑋：〔說，輸芮翻；下同。〕「宜因兵勢，遂誅賈、郭以正王室，安天下。」瑋猶豫未決。會天明，太子少傅張華使董猛說賈后曰：「楚王既誅二公，則天下威權盡歸之矣，人主何以自安！宜以瑋專殺之罪誅之。」賈后亦欲因此除瑋，深然之。是時內外擾亂，朝廷恟懼，不知所出。〔恟，許勇翻。〕張華白帝，遣殿中將軍王宮齎騶虞幡出麾眾曰：「楚王矯詔，勿聽也！」〔晉制，有白虎幡、騶虞幡。白虎威猛主殺，故以督戰；騶虞仁獸，故以解兵。〕眾皆釋仗而走。瑋左右無復一人，窘迫不知所為，遂執之，下廷尉；〔下，遐稼翻。〕乙丑，斬之。瑋出懷中青紙詔，流涕以示監刑尚書劉頌〔監，工銜翻。〕曰：「幸託體先帝，而受枉乃如此乎！」公孫宏、岐盛並夷三族。
瑋之起兵也，隴西王泰嚴兵將助瑋，〔泰，宣帝弟子。〕祭酒丁綏諫曰：「公為宰相，〔泰時為司空。晉公府有西東閣祭酒。〕不可輕動。且夜中倉猝，宜遣人參審定問。」〔問，音問也。定問，猶言實音問也。〕泰乃止。
衛瓘女與國臣書曰：「先公名諡未顯，每怪一國蔑然無言，春秋之失，其咎安在﹖」〔春秋公羊傳曰：春秋，君弒，賊不討，以為無臣子也。子沈子曰：君弒，臣不討賊，非臣也；子不復讎，非子也。諡，神至翻。〕於是太保主簿劉繇等執黃幡，撾登聞鼓，〔十者，設諫鼓、立謗木，所以通下情也。周禮，太僕建路鼓於大寢之門外，以待達窮者。鄭司農註雲：窮，謂窮冤失職者，來擊此鼓，以達於王，若今時上變事擊鼓矣。此則登聞鼓之漿也。登聞鼓之名，蓋始於魏、晉之間。撾，陟加翻，擊也。〕上言曰：「初，矯詔者至，公即奉送章綬，單車從命。〔綬，音受。〕如矯詔之文唯免公官，而故給使榮晦，輒收公父子及孫，一時斬戮。乞驗盡情偽，加以明刑。」及詔族誅榮晦，追復亮爵位，諡曰文成。封瓘為蘭陵郡公，諡曰成。
於是賈后專朝，〔朝，直遙翻；下同。〕委任親黨，以賈模為散騎常侍，加侍中。賈謐與後謀，以張華庶姓，無逼上之嫌，〔據杜預左傳註，庶姓，非同姓。〕而儒雅有籌略，為眾望所依，欲委以朝政。疑未決，以問裴頠，頠贊成之。〔廣城君郭槐，頠從母也，故賈氏親信頠。〕乃以華為侍中、中書監，頠為侍中，又以安南寸將軍裴楷為中書令，加侍中，與右僕射王戎並管機要。華盡忠帝室，彌縫遺闕，賈后雖兇險，猶知敬重華；賈模與華、頠同心輔政，故數年之間，雖闇主在上而朝野安靜，華等之功也。
④秋，七月，分荊、揚十郡為江州。〔是時，方因江水之名，置江州。〕
⑤八月，辛未，立隴西王泰世子越為東海王。
⑥九月，甲午秦獻王柬薨。
⑦辛丑，徵徵西大將軍梁王肜為衛將軍、錄尚書事。〔肜，餘中翻。〕
二年（壬子、二九二）
①春，二月，己酉，故楊太后卒於金墉城。是時，太后尚有侍御十餘人，賈后悉奪之，絕膳八日而卒。〔卒，子恤翻。〕賈后恐太后有靈，或訴冤於先帝，乃覆而殯之，仍施諸厭劮符書、藥物等。〔厭，益涉翻，伏也。劾，胡得翻。治鬼曰劾。〕
②鮮卑宇文莫槐為其下所殺，弟普撥立。
三年（癸丑、二九三）
①夏，六月，弘農雨雹，深三尺。〔雨，於具翻。度深，音式禁翻。〕
②夏，五月。匈奴郝散反，攻上黨，殺長吏。秋，八月，郝散帥眾降，馮翊都尉殺之。〔郝，呼名翻。郝散若自上黨帥眾向洛陽歸降，當入河內界。今為馮翊都尉所殺，蓋自穀遠歷河東界，渡河至馮翊界而被殺也。帥，讀曰率。降，戶江翻。〕
是歲，大飢。
④司隸校尉傅鹹卒。〔考異曰：三十國、晉春秋：「元康四年七月，傅鹹為司隸，五年五月，始親職，十月卒。」二書附年月多差舛，故以本傳為定。〕鹹性剛簡，風格峻整，初為司隸校尉，上言：「貨賂流行，所宜深絕。」時朝政寬弛，權豪放恣，鹹奏免河南尹澹等官，〔澹，河南尹之名，音徒濫翻，又徒覽翻。〕京師肅然。
⑤慕容廆徙居大棘城。〔廆自徒河之青山徙大棘城。杜佑曰：棘城，即帝顓頊之墟，在營州郡城東南一百七十里。〕
拓跋弗卒，叔父祿官立。
五年（乙卯、二九五）
①夏，六月，東海雨雹，深五寸。〔雨，於具翻。深，式浸翻。〕
荊、揚、兗、豫、青、徐六州大水。
③冬，十月，武庫火，〔考異曰：三十國、晉春秋雲「閏月」；宋、晉五行志雲「閏月庚寅」，今從晉書帝紀。〕焚累代之寶〔華傳：趙王倫、孫秀與華有隙，疾華如讎。武庫火，華懼因此變作，列兵固守，然後救之，故累代之寇及漢高祖斬白蛇劍、王莽頭、孔子屐等盡焚焉。據通鑑，則倫、秀之隙，開於明年。蓋數誅大臣，禍皆從中起，故華懼在變而列兵固守也。〕及二百萬人器械。十二月，丙戌，新作武庫，大高兵器。〔調，徒釣翻。〕
④拓跋祿官分其國為三部：一居上谷之北，濡源之西，自統之；〔水經註：濡水出禦夷鎮東南；鎮，拓跋魏太武時所置也。師古曰：濡，音及官翻。〕一居代郡參合陂之北，〔參合陂，在代郡參合縣。後漢、晉省參合縣，拓跋魏復置縣，屬梁城郡。〕使兄沙漠汗之子猗戦統之；一居定襄之盛樂故城，〔定襄之盛樂二漢志曰「成樂」；後漢志屬雲中郡，魏、晉省，拓跋魏後置盛樂郡。汗，音寒。戦，徒河翻。〕使猗戦弟猗盧統之。猗盧善用兵，西擊匈奴、烏桓諸部，皆破之。代人衛操與從子雄及同郡箕澹〔姓譜：箕商，箕子之後。又晉有大夫箕鄭父。從，才用翻。〕往依拓跋氏，說猗戦、猗盧招納晉人。猗戦悅之，任以國事，晉人附者稍眾。〔史言拓跋氏益強。當是時，晉朝大臣、宗室雖已自相屠，而四方未為變，衛操、箕澹輩何為去華就夷如是其早計也！中國之人可為凜凜矣。漢嚴邊關之禁，懼有罪者亡命出塞耳。若威刑之迫乎其後，一旦去桑梓而逐水草，是必有見也。邊關不之詰，朝廷不之虞，晉之無政亦可知矣。說輸芮翻；下之說同。〕
五年（乙卯、二九五）
①夏，六月，東海雨雹，深五寸。〔雨，於具翻。深，式浸翻。〕
②下邳獻王晃薨。以中書監張華為司空。太尉隴西王泰行尚書令，徙封高密王。
③夏，郝散弟度元與馮翊、北地馬蘭羌、盧水胡俱反，〔北地有馬蘭山，羌居其中，因為種落之名。又按，馬蘭山，唐時屬同州界，時蓋屬翊、北地二郡界也。盧水胡居安定界。〕殺北地太守張損，敗馮翊太守歐陽建。〔敗，補邁翻。〕
徵西大將軍趙王倫信用嬖人琅邪孫秀，與雍州刺濟南解系爭軍事，更相表奏，〔嬖，卑義翻，又博計翻。濟，子禮翻。解，戶買翻，姓也。春秋晉有大夫解揚。更，工衡翻。〕歐陽建亦表倫罪惡。朝廷以倫撓亂關右，〔撓，火高翻，挸也，擾也；又音擾，又女巧翻，又尼交翻，又女教翻。〕徵倫為車騎將軍，以梁王肜為徵西大將軍、都督雍、涼二州諸軍事。系與其弟御史中丞結，皆表請誅秀以謝氐、羌；張華以告梁王肜，使誅之，肜許諾。秀友人辛冉為之說肜曰：〔為，於偽翻。〕「氐、羌自反，非秀之罪。」秀由是得免。倫至洛陽，用秀計，深交賈、郭，賈后大愛信之，〔張華使梁王肜殺秀而不遂，既至洛陽，獨不能明正其罪而誅之邪！〕倫因求錄尚書事，又求尚書令；張華、裴頠固執以為不可，倫、秀由是怨之。〔為倫、秀殺華頠、系張本。〕
秋，八月，解系為郝度元所敗，〔敗，篏邁翻。〕秦、雍氐、羌悉反，立氐帥齊萬年為帝，圍涇陽。〔涇陽縣，前漢屬安定郡，後漢、晉省。賢曰：涇陽故城，在今原州平涼縣南。帥，所類翻。〕御史中丞周處；彈劾不避權戚，梁王肜嘗違法，處按劾之。〔劾，戶概翻，又戶得翻。〕冬，十【章：甲十一行本「十」下有「一」字；乙十一行本同；孔本同；張校同；退齋校同。】月，詔以處為建威將軍，與振威將軍盧播〔沈約志：振威將軍，始於東漢之時，宋登為之。〕倛隸安西將軍夏侯駿，以討齊萬年。中書令陳準言於朝曰：「駿及梁王皆貴戚，非將帥之才，〔景懷皇后，夏侯氏也，故駿為外戚。夏，戶雅翻。朝，直遙翻。〕進不求名，退不畏罪。周處吳人，忠直勇果，有仇無援。宜詔積弩將軍孟觀，以精兵萬人為處前鋒，必能殄寇；不然，梁王當使處先驅，以不救而陷之，其敗必也。」朝廷不從。齊萬年聞處來，曰：「周府君嘗為新平太守，〔袁山松曰：漢獻帝興平元年，分安定之鶉觚、右扶風之漆置新平郡，唐為邠州。〕有文武才，若專斷而來，〔斷，丁亂翻。〕不可當也；或受制於人，此成禽耳！」
關中飢、疫。
⑤初，略陽清水氐楊駒〔略陽縣，漢屬天水郡；後漢改天水郡為漢陽郡獻帝初平四年，分漢陽、上郡置永陽郡，魏改為廣郡；武帝泰始中，更名略陽郡。清水縣，前漢屬天水郡；後漢志省，晉志復見。〕始居仇池。仇池方百頃，其旁平地二十餘裏，四面鬥絕而高，為羊腸蟠道三十六回而上。〔仇池，漢書地理志所謂天池大，澤，在武都郡武都縣西，水經註所謂瞿塘者也。賢曰：仇池山，在今成州上祿縣南。三秦記曰：仇池山，在倉、洛二谷之間，常為水所衝激，故下石而上土，形似覆壺。仇池百頃，週迴九千四十步。天形四方，壁辛千仞，自然樓櫓卻敵，分置調均，竦起數丈，有踰人力。東西二門。盤道下至上風有七里。上則岡阜低昂，泉流交灌，煮土成鹽。〕至其孫千萬附魏，封為百頃王。千萬孫飛龍浸強盛，徙居略陽。飛龍以其甥令狐茂搜為子，茂搜避齊萬年之亂，十二月，自略陽帥部落四千家還保仇池，自號輔國將軍、右賢王。關中人士避亂者多依之，茂搜迎接撫納；欲去者，衛護資送之〔是後楊氏遂世據仇池。帥，讀曰率。〕
⑥是歲，以揚烈將軍巴西趙廞為益州刺史，發梁、益兵糧助雍州討氐、羌。〔廞，許今翻；為趙廞亂蜀殺滕、陳總以啟巴氐張本。〕
七年（丁巳、二九七）
①春，正月，齊萬年屯梁山，有眾七萬：〔前漢志：扶風好畤縣有梁山。〕梁王肜、夏侯駿使周處以五千兵擊之。處曰：「軍無後繼，必敗，不徒亡身，為國取恥。」肜、駿不聽，逼遣之。癸丑，處與盧播、解系攻萬年於六陌。〔六陌，在馬嵬山西。〕處軍士未食，肜促令速進，自旦戰至暮，斬獲甚眾，弦絕矢盡，救兵不至。左右勸處退，處按劍曰：「是吾敘節致命之日也！」遂力戰而死。朝廷雖以尤肜，而亦不能罪也。〔尤，過也。〕
②秋，七月，雍、秦二州大旱，疾疫，米斛萬錢。
③丁丑，京陵元公王渾薨。九月，以尚書右僕射王戎為司徒，太子太師何劭為尚書左僕射。
戎為三公，與時浮沈，無所匡救，委事僚寀，〔寀，此宰翻。說文曰：同官為僚，同地為寀。爾雅曰：寀，僚官。〕輕出遊放。性復貪吝，圍田徧天下，每自執牙籌，晝夜會計，常若不足。〔復，扶又翻。會，古外翻。〕家有好李，賣之恐人得種，〔種，章勇翻。〕常鑽其核。凡所賞拔，專事虛名。阮咸之子瞻嘗見戎，戎問曰：「聖人貴名教，老、莊明自然，其旨同異﹖」瞻曰：「將無同！」〔程大昌曰：不直雲「同」而云「將無同」者，晉人語度自爾也。庾亮闢孟嘉為從事，正旦大會，褚裒問嘉何在。亮曰：「但自覓之。」裒歷觀，指嘉曰：「將無是乎﹖」將無者，猶言殆是此人也，意以為而未敢自主也。阮瞻指孔、老為同，亦此意。〕戎諮嗟良久，遂闢之。時人謂之「三語掾」。〔掾，於絹翻。〕
是時，王衍為尚書令，南陽樂廣為河南尹，皆善清談，宅心事外，〔宅，居也。〕名重當世，朝野之人，爭慕效之。衍與弟澄，好題品人物，舉世以為儀準。〔朝，直遙翻。好，呼到翻。〕衍神情明秀，少時，山濤見之，嗟歎良久，曰：「何物老嫗，生寧馨兒！〔少，詩照翻。楊正衡晉書音義：嫗，紆遇翻。馨，呼刑翻。嫗，老婦之稱。今人傳讀「寧」如甯武子之「甯」。洪邁隨筆曰：今吳中人語，尚多用「寧馨」字為言，猶言若何也。劉夢得詩，「為問中華學道者，幾人雄猛得寧馨﹖」蓋得其義。以寧字作平聲讀。〕然誤天下蒼生者，未必非此人也！」樂廣性沖約，【章：甲十一行本「約」下有「清遠」二字；乙十一行本同；孔本同；張校同。】與物無競。每談論，以約言析理，厭人之心，而其所不知，默如也。凡論人，必先稱其所長，則所短不言自見。〔厭，於謟翻，伏也。見，賢遍翻。〕王澄及阮咸、鹹從子脩、泰山胡毋輔之、〔毋，音無。姓譜：齊宣王封母弟於毋鄉，其鄉本胡國，因曰胡毋氏。漢有太史胡毋恭。〕陳國謝鯤、城陽王〈屍二〉、「〈屍二〉」晉書作「尼」。按〈屍二〉，古仁字，又音夷。王〈屍二〉，字孝孫，或者當讀為仁字乎﹖然永嘉三年，書河內王尼，即此王〈屍二〉也。晉書曰：尼，城陽人，或雲河內人。若作尼，則當音女夷翻。〕新蔡畢卓，皆以任放為達，〔帝分汝陰置新蔡郡。任者，任物之自然；放者，縱其心而不制。〕至於醉狂裸體，不以為非。胡毋輔之嘗酣飲，其子謙之闚而厲聲呼其父字曰：「彥國！年老，不得為爾！」輔之歡笑，呼入共飲。畢卓嘗為吏部郎，比舍郎釀熟，〔比，毗寐翻，近也。〕卓因醉，夜至甕間盜飲之，為掌酒者所縛，明旦視之，乃畢吏部也。樂廣聞而笑之曰：「名教內自有樂地，〔樂，音洛。〕何必乃爾！」
初，何晏等祖述老、莊，立論以為：「天地萬物，皆以無為本。無也者，開物成務，〔易繫辭曰：夫易開物成務。韓康伯註曰：言易通萬物之志，成天下之務。張氏曰：物，凡物也；務，事也開，明之也；成，處之也。事無大小，不能明則何由處矣。楊萬裏曰：閏達物理，成就世務。餘謂何晏之旨，以為事事物物，自無而有。無者，物之未生，事之未形見者也。故曰無者開物成務，與諸儒說易之旨不同。〕無往而不存者也。陰陽恃以化生，賢者恃以成德。故無之為用，無爵而貴矣！」王衍之徒皆愛重之。由是朝廷士大夫皆以浮誕為美弛廢職業。裴頠著崇有論以釋其蔽曰：「夫利慾可損而未可絕有也，事務可節而未可全無也。蓋有飾為高談之具者，深列有形之累，盛陳空無之美。形器之累有徵，〔累，力瑞翻。〕空無之義難檢；辯巧之文可悅，似象之言足惑；眾聽眩焉，溺其成說。雖頗有異此心者，辭不獲濟，屈於所習，〔濟，通也。謂虛無習以成俗，崇有者辭不能通其意，遂為所屈也。〕因謂虛無之理誠不可蓋。〔蓋，掩也。〕一唱百和，〔和，戶臥翻。〕往而不反，遂薄綜世之務，賤功利【嚴：「利」改「烈」。】之用，高浮游之業，卑經實之賢。〔經實，謂有經世之實用者。〕人情所徇，名利從之，於是文者衍其辭，訥者贊其旨。立言藉於虛無，謂之玄妙；處官不親所職，謂之雅遠；〔處，昌呂翻。〕奉身散其廉操，謂之曠達；故砥礪之風，彌以陵遲。〔砥礪，謂砥節礪行也。〕放者因斯，或悖吉凶之禮，〔悖，蒲內翻。〕忽容止之表，瀆長幼之序，混貴賤之級，甚者至於裸裎褻慢，無所不至，〔裸裎，露體也。裸，郎果翻。裎，馳成翻。〕土行又虧矣。〔行，下孟翻。〕
夫萬物之有形者，雖生於無，然生以有為已分，〔物之未生，則有無未分，既生而有，則與無為已分矣。〕則無是有之所遺者也。〔遺，棄也。〕故養既化之有眾，非無為之所能脩也。〔治，直之翻。〕心非事也，而制事必由於心，然不可謂心為無也；匠非器也，而制器必須於匠，然不可謂匠非有也。是以欲收重潚之鱗，非偃息之所能獲也；〔重，直龍翻。〕隕高墉之禽，非靜拱之所能捷也。由此而觀，濟有者皆有也，虛無奚益於已有之羣生哉！」然習俗已成，頠論亦不能救也。
八年（戊午、二九八）
①春，三月，壬戌，赦天下。
②秋，九月，荊、豫、徐、揚、冀五州大水。
③初，張魯在漢中，賨人李氏自巴西宕渠往依之。〔宕渠縣，漢屬巴郡；蜀先主分置宕渠郡；晉屬巴西郡；唐為渠州。今渠州流江縣東北七十里有古賨國城。李氏之先，廩君之苗裔也，世居巴中。秦並天下，以為黔中郡，薄賦斂之，口歲出錢四十。巴人呼賦為賨，因謂之賨人焉。又按晉志：劉璋分巴郡墊江置巴西郡。劉備割巴郡之宕渠、宣漢、漢昌三縣，置宕渠郡，尋省，以縣並屬巴西郡。則宕渠之屬巴西，蓋晉時也。賨，徂宗翻。宕，徒浪翻。〕魏武帝克漢中，〔事見六十八卷漢獻帝建安二十年。〕李氏將五百餘家歸之，拜為將軍，遷於略陽北土，號曰巴氐。〔魏分臨渭、平襄、略陽、清水四縣，置廣魏郡；晉泰始中，更名略陽郡。〕其孫特、庠、流，皆有材武，善騎射，性任俠，州黨多附之。〔俠，戶頰翻。〕
及齊萬年反，關中薦饑，〔薦，才甸翻。爾雅：仍饑為薦。〕略陽、天水六郡民流移就穀入漢川者數萬家，道路有疾病窮乏者，特兄弟常營護振救之，由是得眾心。流民至漢中，上書求寄食巴、蜀，朝議不許，遣侍御史李芯至持節慰勞，〔朝，直遙翻。芯，蒲必翻，又蒲蔑翻。勞，力到翻。〕且監察之，〔監，古銜翻。〕不令入劍閣。芯至漢中，受流民賂，表言：「流民十萬餘口，非漢中一郡所能振贍；蜀有倉儲，人復豐稔，〔復，扶又翻。〕宜令就食。」朝廷從之。由是散在梁、益，不可禁止。李特至劍閣，太息曰：「劉禪有如此地，面縛於人，豈非庸才邪！」聞者異之。〔李特事始此。考異曰：帝紀：「元康七年，關中饑；八年，雍州有年。」而華陽國志、三十國、晉春秋，皆雲「八手，特就穀人蜀。」今從之。〕
④張華、陳準以趙王、梁王，相繼在關中，皆雍容驕貴，師老無功，〔雍容，和緩自得之貌。驕貴，以貴而盾驕也。師久不決，坐自困敝為者。言二王不任軍事。〕乃薦孟觀沈毅文武才用，〔沈，持林翻。〕使討齊萬年。觀身當矢石，大戰十數皆破之。
