△卷第二百七十一
後梁紀六〔起屠維單閼（己卯）十月，盡玄黓敦牂（壬午），凡三年有奇。〕
均王下
貞明五年（己卯、九一九）
1冬，十月，出濛為楚州團練使。〔承上卷徐溫惡濛事。〕
2晉王如魏州，發徒數萬，廣德勝北城，日與梁入爭，大小百餘戰，互有勝負。左射軍使石敬瑭與梁人戰河壖，〔左射軍使，統軍士之能左射者。壖，而緣翻，河邊地也。〕梁人擊敬瑭，斷其為馬甲，〔斷，丁管翻。薛史曰：晉高祖為梁人所襲，馬甲連革斷。〕橫衝兵馬劉知遠以所乘馬授之，自乘斷甲者徐行為殿；〔殿，丁練翻。〕梁人疑有伏，不敢迫，俱得免，敬瑭以是親愛之。敬瑭、知遠，其先皆沙陀人。敬瑭，李嗣源之伲也。〔石敬瑭、劉知遠始此。〕
3劉鄩圍張萬進於兗經年，城中危窘，〔去年八月，劉鄩圍兗州，事見上卷。窘，渠隕翻。〕晉王方與梁人戰河上，力不能救。萬進遣親將劉處讓乞師於晉，晉王未之許，處讓於軍門截耳曰：「苟不得請，生不如死！」晉王義之，將為出兵，〔為，於偽翻。〕會鄩已屠兗州，族萬進，乃止。以處讓為行臺左驍衛將軍。處讓，滄州人也。〔張萬進自滄州徙兗州，劉處讓蓋從之。處，昌呂翻。驍，堅堯翻。〕
4十一月，吳武寧節度使張崇寇安州。
5丁丑，以劉鄩為泰寧節度使、同平章事。〔劉鄩先以河朔喪師，貶為團練使，落平章事，今以平張萬進，復為使相。〕
6章卯，王瓚引兵至戚城，〔戚城在德勝西，即春秋時衛之戚邑也。杜預曰：戚，河上之邑。〕與李嗣源戰，不利。
7梁築壘貯糧於潘張，〔貯，丁呂翻。潘張，地名。蓋潘、張二姓居之，因以名村，如楊村之類一姓而名村也。其他如麻家渡，趙步，又皆以姓而名津步，此皆載於通鑑。薛史雲：潘張村在河曲。〕距楊村五十里。十二月，晉王自將騎兵自河南岸西上，邀其餉者，俘獲而還；〔上，時掌翻。還，從宣翻，又如字。〕梁人伏兵於要路，晉兵大敗。晉王以數騎走，梁數百騎圍之，李紹榮識其旗，〔凡行軍，主將各有旗以為表識，今謂之「認旗」。〕單騎奮擊救之，僅免。戊戌，晉王復與王瓚戰於河南，〔復，扶又翻。〕瓚先勝，獲晉將石君立等；既而大則，乘小舟渡河，走保北城，〔楊村北城也。〕失亡萬計。帝聞石君立勇，〔石君立即救晉陽者也，見二百六十九卷二年。〕欲將之，〔將，即亮翻。〕繫於獄而厚餉之，使人誘之。〔誘，音酉。〕君立曰：「我晉之敗將，而為用於梁，雖竭誠效死，誰則信之！人各有君，何忍反為仇讎用哉！」帝猶惜之，盡殺所獲晉將，獨置君立。晉王乘勝遂拔濮陽。〔考異曰：莊宗實錄：「天祐十五年，賀緕屯於濮州北行臺裏。十二月，辛酉，上次於臨濮，賊亦捨營踵我。癸亥，次於胡柳。明日，接戰王彥章敗走濮陽。甲子，進攻濮陽，一鼓而拔。」按唐地理志，濮州亦謂之濮陽郡，治郅城，有濮陽、臨濮二縣。據莊宗實錄則行臺裏在臨濮東，胡柳在濮陽東。彥章所保，莊宗所拔者，皆濮陽縣，非濮州也。而莊宗列傳及薛史閻寶傳皆雲彥章騎軍已入濮州，山下惟列步兵，向晚皆有歸心。是以濮陽即為濮州也。李嗣昭傳，嗣昭雲：「賊無營壘，去臨濮地遠，日已晡晚，皆有歸心，但以精騎撓之，無令夕食，晡後追擊，破之必矣。我若收軍拔寨，賊入臨濮，俟彼整齊復來，則勝負未決。」是又以濮陽即為臨濮也。按薛史梁紀，貞明五年四月制書，放濮州稅課，是濮州猶屬梁也。莊宗實錄，天祐十六年十二月，攻下濮陽，下教告諭曹、濮百姓，勸令歸附，是濮州未屬晉也。又賀緕屯土山西，晉軍在其東，彥章已西入濮陽，緕豈得更東歸臨濮！疑寶傳濮州、嗣昭傳臨濮皆當為濮陽，史氏文飾之誤也。又莊宗實錄，去年十二月，晉已拔濮陽，至此又元攻下濮陽。按薛史梁紀，去年十二月晉人攻濮陽陷之，今年十二月又元晉入陷濮陽；唐紀去冬拔濮陽，今年四月追襲賀緕至濮陽，十二月無攻下濮陽事。賀緕傳，貞明四年領大軍營於行臺村，十二月戰敗，四月退軍行臺，尋卒。若非實錄及梁紀重複，則是去冬唐雖得濮陽，棄而不守，今年冬復攻拔之也。〕帝召王瓚還，以天平節度使戴思遠代為北面招討使，屯河上以拒晉人。
8己酉，蜀雄武節度使兼中書令王宗朗有罪，削奪官爵，復其姓名曰全師朗，命武定節度使兼中書令桑弘志討之。
9吳禁民私畜兵器，盜賊益繁。御史臺主簿京兆盧樞上言：〔唐御史臺置主簿一人，掌印，受事發辰，覈臺務，主公廨及奴婢，勳散官之職。〕「今四方分爭，宜教民戰。且善人畏法禁而姦民弄乾戈，是欲偃武而反招盜也。宜團結民兵，使之習戰，自衛鄉裏。」從之。
六年（庚辰、九二○）
1春，正月，戊辰，蜀桑弘志克金州，執全師朗，獻於成都，蜀主釋之。
崇在廬州，貪暴不法。廬江民訟縣今受賕，徐知誥遣侍御史知雜事楊廷式往按之，欲以威崇，廷式曰：「雜端推事，其體至重，〔唐御史臺侍御史六人，以久次一人知雜事，謂之雜端。〕職業不可不行。」知誥曰：「何如﹖」廷式曰：「械繫張崇，使吏如昇州，簿責都統。」〔簿責者，一二而責之。〕知誥曰：「所按者縣今耳，何至於是！」廷式曰；「縣今微官，張崇使之取民財轉敵都統耳，〔都統，謂徐溫也。〕豈可捨大而詰小乎！」〔詰，去吉翻。〕知誥謝之曰：「固知小事不足相煩。」〔煩，勞也。〕以是益重之。廷式，泉州人也。
2吳張崇攻安州，不克而還。
3晉王自得魏州，〔得魏州見二百六十九卷元年。〕以李建及為魏博內外牙都將，將，銀槍效節都。〔將，即亮翻；下同。〕建及為人忠壯，所得賞賜，悉分士卒，與同甘苦，故能得其死力，所向立功，同列疾之。宦者韋令圖監建及軍，譖於晉王曰：「建及以私財驟施，〔施，式豉翻。〕，此其志不小，不可使將牙兵。」王疑之；建及知之，【章：十二行本「之」下有「自恃無他」四字；乙十一行本同；孔本同；張校同；退齋校同。】行之自若。三月，王罷建及軍職，以為代州刺史。〔史言晉王不能信屬賢將，李建及由是怏怏而卒。〕
4漢楊洞潛請立學校，開貢舉，設銓選；漢主巖從之。〔校，戶教翻。〕
5夏，四月，乙亥，以尚書左丞李琪為中書侍郎、同平章事。琪，珽之弟也，〔李珽始見於唐昭宗天復三年而死梁誅友珪之時。〕性疏俊，挾趙巖、張漢傑之勢，頗通賄賂。蕭頃與琪同為相，頃謹密而陰匼琪短。〔伺，相吏翻。〕久之，有以攝官求仕者，琪輒改攝為守。頃奏之。〔歐史曰：琪所私吏當得試官，琪改試為守，為頃所發。〕帝大怒，欲流琪遠，方趙、張左右之，〔左右，讀曰「佐佑」。〕止罷為太子少保。〔考異曰：薛史止有琪作相月日，無罷相年月，故終言之。〕
6河中節度使冀王友謙以兵襲取同州，逐忠武節度使程全暉，全暉奔大梁。右諆以其子令德為忠武留後，表求節鉞，帝怒，不許。既而懼友諆怨望，己酉，以有謙兼忠武節度使。制下，〔下，戶嫁翻。〕友謙已求節鉞於晉王，〔朱有謙自此遂歸於晉。〕晉王以墨制除令德忠武節度使。〔考異曰：莊宗列傳，「上令幕客王正言送節旄賜之。」莊宗實錄列傳、薛史友謙傳皆雲「右謙以令德為帥，請節鉞，不許。」薛史末帝紀貞明六年雲，「陷同州，令德為留後，表求節旄，不允。」而「貞明四年六月甲辰，以歙州刺史朱令德忠武留後。」恐是四年已陷同州。〕
7吳宣王重厚恭恪，徐溫父子專政，王未嘗有不平之意形於言色，溫以是安之。及建國稱制，〔見上捲上年。〕尤非所樂，多沈飲鮮食，〔樂，音洛。沈，持林翻。鮮，息淺翻，少也。〕遂寢疾。
五月，溫自金陵入朝，議當為嗣者。或希溫意言曰：「蜀先主謂武侯：『嗣子不才，君宜自取。』」〔見六十九卷魏文帝黃初三年。〕溫正色曰：「吾果有意取之，當在誅張顥之初，〔誅張顥見二百六十九卷開平二年。〕豈至今日邪！使楊氏無男，有女亦當立之。敢妄言者斬！」乃以王命迎丹楊公溥監國，〔考異曰：吳錄、九國志，「有女當立」之語在誅張顥時，今從薛史。十國紀年：「王疾病，大丞相溫來朝，議立嗣君。門下侍郎嚴可求言王諸子皆不才，引蜀先主顧命諸葛亮事，溫以告知誥，知誥曰：『可求多知，言未必誠，不過順大人意爾。』溫曰：『吾若自取，非止今日。張顥之亂，嗣王幼弱，政在吾手，取之易於反掌。然思太祖大漸，欲傳位劉威，吾獨力爭，太祖垂泣，以後事託我，安可忘也！』乃與內樞密使王令謀定策，稱隆演命，迎丹楊公溥監國。己丑，降演卒。六月，戊申，溥即王位。」恐可求亦不應有此言。今從薛史。〕徙溥兄濛為舒州團練使。〔越濛而立溥者，濛為徐溫所忌也。〕
己丑，宣王殂。〔年二十四。〕六月，戊申，溥即吳王位，〔溥，楊行密第四子。〕尊母王氏白太妃。
8丁巳，蜀以司徒兼門下侍郎、同平章事周庠同平章事，充永平節度使。〔唐末置之平軍於邛州。邵史職考，蜀以雅州為永平節度。〕
9帝以泰寧節度使劉鄩為河東道招討使，帥感化節度使尹皓、靜勝節度使溫昭圖、莊宅使段凝攻同州。〔帥，讀曰率；下同。〕
10閏月，庚申朔，蜀主作高祖原廟於萬裏橋，〔原廟起於漢。原，再也，已立太廟而再立廟曰原廟。萬裏橋在成都。還宇記曰：昔者費禕聘吳，諸葛亮送之至此橋，曰：「萬裏之路，始於此矣。」因以名橋。〕帥后妃、百官用褻味作鼓吹祭之。〔褻味，常御嗜好之味也。記郊特性曰：禘嘗，不敢用褻味而貴多品，所以交於神明之義也。褻，息列翻。〕華陽尉張士喬上疏諫，以為非禮，〔華陽縣本唐貞觀十七年所置蜀縣，在益州郭下，與城都分治，乾元元年改為華陽縣。華，戶化翻。〕蜀立怒，欲誅之，太后以為不可，乃削官流黎州，士喬感憤，赴水死。
11劉鄩等圍同州，朱友謙救於晉；秋，七月，晉王遣李存審、李嗣昭、李建及、慈州刺史李存質將兵救之。
12乙卯，蜀主下詔北巡，以禮部尚書兼成都尹長安韓昭為文思殿大學士，位在翰林承旨上。昭無文學，以便佞得幸，〔便，毗連翻。〕出入宮禁，就蜀主什通、渠、巴、集數州刺史賣之以營居第，蜀主敨之。識者知蜀之將亡。
八月，戊辰，蜀主發成都，被金甲，冠珠帽，執弓矢而行，被，皮義翻。冠，古玩翻。〕旌旗兵甲，亙百餘裏。雒令段融上言：〔雒，漢古縣，唐屬漢州，為州治所。上，時掌翻。〕「不宜遠離都邑，〔離，力智翻。〕當委大臣徵討。」不從。九月，次安遠城。〔凡兵一宿為信，過信為次。〕
13李存審等至河中，即日濟河。〔自河中濟河救同州。〕梁人素輕河中兵，每戰必窮追不置。存審選精甲二百，雜河中兵，直壓劉鄩壘，鄩出千騎逐之；知晉人已至，大驚，〔時鄩兵出逐河中兵，晉騎反擊之，獲梁騎兵五十，梁人知其晉軍也，大驚。〕自是不敢輕出。晉人軍於朝邑。〔九域志：朝邑在同州東三十五里。〕
河中事梁久，〔唐昭宗之世， 朱全忠降王珂，河中遂事梁。〕將士皆持兩端。諸軍大集，芻粟踊貴，水謙諸子說友謙〔說，式芮翻。〕且歸款於梁，以退其師，友謙曰：「昔晉王親赴吾急，秉燭 夜戰。〔謂與康懷貞等戰也。事見二百六十八卷乾化二年。〕今方與梁相拒，〔謂相距於河上也。〕又命將星行，分我資糧，豈可負邪！」
晉人分兵攻華州，壞其外城。〔將，即亮翻。華，戶化翻。壞，音怪。〕李存審等按兵累旬，乃進逼劉鄩營，鄩等悉眾出戰，大敗，收餘眾退保羅文寨。〔薛史曰：鄩以餘眾退保華州羅文寨。〕又旬餘，存審謂李嗣昭曰：「獸窮則搏，不如開其走路，然後擊之。」乃遣人牧馬於沙菟。鄩等宵遁，追擊至渭水，又破之，殺獲甚眾。〔劉鄩用兵，十步九計，以此得名於時。至同州之役，與李存審遇，為所玩弄，若嬰兒在人掌股之上，是何也﹖孽也！蓋鳥之中傷者曰孽，聞弦鳴則引而高飛，力不足斯抎矣，故空弓可落也。劉鄩先為晉兵所破，見晉兵之來，氣沮而膽消矣，烏能與之為敵哉！〕存審等移檄告諭關右，引兵略地至下邽，謁唐帝陵，哭之而還。〔唐帝陵在同州奉先縣。還，從宣翻，又如字。〕
河中兵進攻，靜勝節度使溫昭圖甚懼。〔先年，溫韜以義勝軍降，改耀州曰崇州，義勝曰靜勝，韜賜今名。〕帝使供奉官竇維說之曰：〔說，式芮翻。〕「公所有者華原、美原兩縣耳，〔唐末溫韜為盜，據華原縣。李茂貞以華原為茂州，韜為刺史，尋改耀州；又以美原縣為鼎州，建義勝軍，以韜為節度使。及降梁，改耀州為崇州，鼎州為裕州，義勝為靜勝。是其所有者本唐兩縣也。〕雖名節度使實一鎮將，比之雄藩，豈可同日語也，公有意欲之乎﹖」昭圖曰：「然。」維曰：「當為公圖之。」〔為，於偽翻。〕即教昭圖表求移鎮，帝以汝州防禦使華溫琪權知靜勝留後。〔華，戶化翻。〕
14冬，十月，辛酉，蜀主如武定軍，收日，復還安遠。〔復，扶又翻。〕
15十一月，戊子朔，蜀主以兼侍中王宗儔為山南節度使、西北面都招討、行營安撫使，天雄節度使，同平章事王宗昱、永寧軍使王宗晏、左神勇軍使王宗信為三招討以副之， 將兵伐岐，出故關，壁於咸宜，〔壁者，築壁壘以屯軍。咸宜當在隴州汧源縣界。〕入良原。〔良原縣屬涇州。九域志：在州西南六十里。〕丁酉，王宗儔攻隴州， 岐王自將萬五千人屯汧陽。〔汧陽縣屬隴州。九域志：在州東六十七里，東距鳳翔五十五里。〕癸卯，蜀將陳彥威出散關，敗岐兵於箭筈嶺，〔杜佑曰：岐山即今之岐山縣；其山兩岐，故俗呼為箭筈嶺。敗，補邁翻。筈，古活翻。〕蜀兵食盡。引還。〔還，從宣翻，又如字。〕宗昱屯泰【章：十二行本「泰」作「秦」；乙十一行本；孔本同；張校同；退齋校同。】州，宗儔屯上邽，宗晏、宗信屯威武城。
庚戌，蜀主發安遠城；〔十二月庚申，至利州，閬州團練使林思諤來朝，請幸所治，從之。〔閬中，林思諤所治也。九域志：利州東南至閬州二百四十里。〕癸亥，泛江而下，〔泛嘉陵江也。〕龍舟畫舸，〔畫，與畫同。舸，古找翻。楚人謂大船為舸。〕輝映江渚，州縣供辦，民始秋怨。〔此總言蜀主所經行州縣，不特言閬州為然也。〕壬申，至閬州，州民何康女色美，將嫁，蜀主取之，賜其夫家帛百匹，夫一慟而卒。〕記：諸侯不下漁色。註雲：謂不內取於國中也。內取國中為下漁色。國君而內取，象捕魚然，中網則取之，是無所擇。王衍奪人之妻，其為漁也殆有甚焉！〕癸未，至梓州。
16趙王鎔自恃累世鎮成德，得趙人心，生長富貴，〔長，知兩翻。〕雍容自逸，治府第園沼，極一時之盛，〔治，直之翻。〕多事嬉遊，不親政事，事皆仰成於僚佐，〔仰，牛向翻。〕深居府第，權移左右，行軍司馬李藹、宦者李弘規用事於中外，〔外則李藹，中則李弘規。〕宦者石希蒙尤以諂諛得幸。
初，劉仁恭使牙將張文禮從其子守文鎮滄州，守文詣幽州省其父，文禮於後據城作亂，滄人討之，奔鎮州。〔比言唐末事，敘張文禮之所自來。省，悉景翻。〕文禮好誇誕，〔好，呼到翻。〕自言知兵，趙王鎔奇之，養以為子，更名德明，〔更，工衡翻。〕悉以軍事委之。德明將行營兵從晉王，〔事始二百六十七卷太祖乾化元年。〕鎔欲寄以腹心，使都指揮使符習代還，以為防城使。
鎔晚年好事佛及求仙，〔好，呼到翻。〕專講佛經，受符籙，廣齋，醮，合煉仙丹，〔合，音閤。〕盛飾館於西山，每往遊之，〔鎮州西州謂之房山，上有西王母祠，鎔欲求仙，故數往遊之。〕登山臨水，數月方歸，將佐士卒陪從者常不下萬人，〔從，才用翻。〕往來供頓，軍民皆苦之。是月，自西山還，宿鶻營莊，〔鶻，戶骨翻。〕石希蒙勸王復之他所；〔復，扶又翻。〕李弘規言於王曰：「晉王夾河血戰，〔或戰河南，或戰河北，故曰夾河。〕櫛風江雨，〔櫛，去瑟翻。〕親冒矢石，而王專以供軍之資奉不急之費。且時方艱難，人心難測，王久虛府風，遠出遊從，萬一有姦人為變，閉關相距，將若之何﹖」王將歸，希蒙密言於王曰：「夕規妄生猜間，〔間，古莧翻。〕出不遜語以劫脅王，專欲誇大於外，長威福耳。」〔長，知兩翻。〕王遂留，信宿無歸志。〔詩九罭雲：於女信宿。毛氏傳：再宿曰信。與左傳「師行一宿為信」之義不同。〕弘規乃教內牙　都將蘇漢衡帥親軍，擐甲拔刃，〔帥，讀曰率。擐，音宦。〕詣帳前白王曰：「士卒暴露已久，願從王歸！」弘規因進言曰：「石希蒙勸王遊從不已，且聞欲陰謀弒逆，請誅之以謝眾。」王不聽牙兵遂大譟，斬希蒙首，訴於前。王怒且懼，亟歸府。是夕，遣其長子副大使昭祚與王德明將兵圍弘規及李藹之第，族誅之，連坐者數十家。又殺蘇漢衡，收其黨與，窮治反狀，親軍大恐。〔為張文禮嗾軍士殺王鎔張本。治，直之翻；下同。〕
17吳金陵城成，陳彥謙上費用冊籍，徐溫曰：「吾既任公，不復會計。」〔上，時掌翻。復，扶又翻。會，工外翻。〕悉焚之。
18初，閩王審知承製加其從子泉州刺史延彬領平盧節度使。〔從，才用翻。〕延彬治泉州十七年，吏民安之。會得白鹿及紫芝，僧浩源以為王者之符，延彬由是驕縱，密遣使浮海入貢，求為泉州節度使。事覺，審知誅浩源及其黨，黜延彬歸私第。
19漢主巖遣使通好於蜀。〔好，呼到翻。〕
20吳越王鏐遣使為其子傳琇求婚於楚，楚王殷許之。〔為，於偽翻；下為聘同。琇，音秀。〕
龍德元年（辛巳、九二一）是年五月方改元。〕
1春，正月，甲午，蜀主還成都。〔去年七月蜀主出巡遊，至是方還。〕
2初，蜀主之為太子，高祖為聘兵部尚書高知言女為妃，無寵，〔蜀主王建廟號高祖。〕及韋妃入宮，尤見疏薄，至是遣還家，知言驚僕，不食而卒。〔卒，子恤翻。〕韋妃者，徐耕之孫也，有殊色，蜀主適徐氏，見而悅之，太后因納於後宮，蜀主不欲娶於母族，託雲韋昭度之孫。〔韋昭度，唐僖宗時嘗奉制帥蜀，故託言之。〕初為婕妤，累加元妃。〔婕妤，音接予。〕
蜀主常列錦步障，擊毬其中，往往遠適而外人不知。爇諸香，晝夜不絕。久而厭之，更爇皁莢以亂其氣。〔更，工衡翻。爇，如悅翻。皁莢如豬牙者良，爇之其氣酷烈。〕結繒為山，及宮殿樓觀於其上，或為風雨所敗，則更以新者易之。或樂飲繒山，涉旬不下。〔繒，慈陵翻。觀，工喚翻。敗，補邁翻。樂，音洛。〕山前穿渠通禁中，或乘船夜歸，令宮女秉蠟姖千餘前船，卻立照之，水面如晝。或酣飲禁中，鼓吹沸騰，〔吹，尺睡翻。〕以至達旦。以是為常。
3甲辰，徙靜勝節度使溫昭圖為匡國節度使，鎮許昌。昭圖素事趙巖，故得名藩。〔溫昭圖求徙鎮，見上年。靜勝，梁之邊鎮，且兩縣耳。匡國，唐之忠武軍，領許、陳、汝三州，自來為名蕃。趙巖以名藩授昭圖，及緩急投之以託身，而斬巖者昭圖也，勢利之交，可不戒哉！〕
4蜀主、吳主屢以書勸晉王稱帝，晉王似書示僚佐曰：「昔王太師亦嘗遺先王書，勸以唐室己亡，宜自帝一方。〔王太師者，以唐官呼蜀主。王建遺書事見二百六十七 卷開平元年。遺，唯季翻。〕先王語餘雲：〔語，牛倨翻。〕『昔天子幸石門，吾發兵誅賊臣，〔事見二百六十卷唐昭宗乾寧二年。〕當是之時，威振天下，〔振，動也。〕吾若挾天子據關中，自作九錫禪文，誰能禁我！顧吾家世忠孝，立功帝室，誓死不為耳。汝他日當務以復唐社稷為心，慎勿效此曹所為！』言猶在耳，此議非所敢聞也。」因泣。
既而將佐及藩鎮勸進不已，乃令有司市玉造法物。〔法物，謂傳國八寶之類。〕黃巢之破長安也，〔見二百五十四卷唐僖宗廣明元年。〕魏州僧真之師得傳國寶，藏之四十年，至是，傳真以為常玉，將鬻之，或識之，曰：「傳國寶也。」傳真乃詣行臺獻之，〔宋白曰：同光初，魏州開元寺僧傳真獻國寶，驗其文即受命八寶也。晉王為尚書令，置行臺於魏州。〕將佐皆奉觴稱賀。
張承業在晉陽聞之，詣魏州諫曰：「吾王世世忠於唐室，〔言執宜、國昌、克用皆輸力於唐室。〕救其患難，〔難，乃旦翻。〕所以老奴三十餘年為王捃拾財賦，〔唐昭宗乾寧二年，張承業始監河東軍，至是年二十七年。捃，舉蘊翻，又居運翻。〕召補兵馬誓滅逆賊，復本本朝宗社耳。〔本朝，謂唐也。朝，直遙翻。〕今河北甫定，朱氏尚存，而王遽即大位，殊非從來征伐之意，天下其誰不解體乎！王何不先滅朱氏，復列聖之深讎，然後求唐後而立之，南取吳，西取蜀，〔時楊氏據江、淮，國號吳：王氏據梁、益，國號蜀。〕汛掃宇內，合為一家，當是之時，雖使高祖、太宗復生，〔復，扶又翻；下不復同。〕誰敢居王上者﹖讓之愈久則得之愈堅矣。老奴之志無他，但以受先王大恩，欲為王立萬年之基耳。」〔為，於偽翻；下本為同。〕王曰：「此非餘所願，柰羣下意何。」承業知不可止，慟哭曰：「諸侯血戰，本為唐家，〔此張承業所謂從來征伐之意也。〕今王自取之，誤者奴矣！」即歸晉王【章：十二行本「王」作「陽」；乙十一行本同；孔本同；張校同；退齋校同。】邑，【章：十二行本「邑」字；乙十一行本同；孔本同；張校同；退校同。】成疾不復起。〔張承業，唐之純臣也，烏可以宦者待之哉！考異曰：莊宗實錄：「上初獲玉璽，諸將勸上復唐正朔，承業自太原急趣謁上白：『殿下父子血戰三十餘年，蓋緣報國復仇，為唐宗社。今元兇未殄，軍賦不充，河朔數州弊於供億，遽先大號，費養兵之事力，困淍弊之生靈，臣以為一未可也。殿下即化家為國，新創廟朝，典禮制度須取太常準的。方今禮院未見其人，儻失舊章，為人輕笑，二未可也。』因泣下霑衿。上曰：『餘非所願，柰諸將意何！』承業自是多病，日加危篤，卒官。」莊宗列傳：「上受諸道勸進，將篡帝位。承業以為晉王三代有功於國，先王怒賊臣篡逆，匡復舊邦，賊即未平，不宜輕受推戴。方疾作，肩輿之鄴宮，見上力諫。」大指皆如實錄。薛史、唐餘錄皆與莊宗列傳同。五代史闕文：「承業謂莊宗曰：『吾王世奉唐家，最為忠孝，自貞觀以來，王室有難，未嘗不從。所以老奴三十餘年為吾王捃拾財賦，召補軍馬者，誓滅朔賊朱溫，復本朝宗社耳。今河朔甫定，朱氏尚存，吾王遽即大位，可乎﹖』莊宗曰：『柰諸將意何！』承業知不可諫止，乃慟哭曰：『諸侯血戰，本為李家；今吾王自取之，誤老奴矣！』即歸太原，不食而死。」秦再思洛中紀異曰：「承業諫帝曰：『大王何不待誅克梁呩，更平吳、蜀，俾天下一家，且先求唐氏子孫立之，復更以天下讓有功者，何人輒敢當之！讓一月即一月牢，讓一年即一年牢。設使高祖再生，太宗復出，又胡為哉！今大王一且自立，頓失從前仗義征伐之旨，人情怠矣。老夫是閹官，不愛大王官職富貴，直以受先王府囑之重，欲為先王立萬年之基爾。』莊宗不能從，乃謝病歸太原而卒。」歐陽史兼採闕文、紀異之意。按實錄等書，承業止惜費多及儀物不備，太似淺陋。如闕文所言，承業事莊宗父子數十年，唐室近親已盡，豈不知其欲自取之意乎！褒美承業亦恐太過。又按傳真以天祐大八年正月獻寶，承業以十九年十一月卒，雲即歸太原不食而死，亦非實也。如紀異之語，承業為莊宗忠，謀，近得其實，今從之。〕
5二月，吳改元順義。
6趙王即殺李弘規、李藹，委政於其子昭祚。昭祚性驕愎，〔愎，符逼翻。〕即得大權，曏時附弘規者皆族之。弘規部兵五百人慾逃，聚泣偶語，未知所之。會諸軍有給賜，趙王忿親軍之殺石希蒙，獨不時與，眾益懼。王德明素蓄異志，因其懼而激之曰：「王命我盡阬爾曹。吾念爾曹無罪併命，〔併命，謂一時皆誅死。〕欲從王命則不忍，不然又獲罪於王，柰何﹖」眾皆感泣。〔感張文禮則讎趙王鎔矣。〕
是夕，親軍有宿於潭城西門者，相與飲酒而謀之。〔潭城，常山牙城北偏也。歐陽公鎮陽殘杏詩云「北潭啀步病不到，何暇騎馬尋郊原﹖」註雲：北潭，常山宮後池也，州之勝遊惟此。以有池潭，故其城謂之潭城。〕酒酣，其中驍健者曰：「吾曹識王太保意，〔王太保，謂王德明。謂德明所以語親軍者，其意欲使之作亂。〕今夕富貴決矣！」即踰城人。趙王方禁香受籙，二人斷其首而出，〔斷，音短。〕因焚府第。軍校張友順帥眾詣德明第，請為留後，〔帥，讀曰率。〕德明復姓名曰張文禮，盡滅王氏之族，〔唐穆宗長慶元年，王庭湊據成德軍，歷四世、五帥而滅。〕獨置昭祚之妻普寧公主以自託於梁。〔梁女妻昭祚見二百六十二卷唐昭宗光化三年。〕
7三月，吳人歸吳越王鏐從弟龍武統軍鎰於錢唐，〔錢鎰被禽見二百六十五卷唐天祐二年。錢唐，吳越國都。從，才用翻。〕鏐亦歸吳將李濤於廣陵。〔李濤被禽見二百六十八卷乾化三年。廣陵，吳國都。史言公、楊兩釋俘囚以固秋好。〕徐溫以濤為右雄武統軍，鏐以鎰為鎮海節度副使。〔敗軍之罰，其不行也亦已久矣。〕
8張文禮遣使告亂於晉王，且奉牋勸進，因求節鉞。晉王方置酒作樂，聞之，投盃悲泣，欲討之。僚佐以為文禮罪誠大，然吾方與梁爭，不可更立敵於肘腋，宜且從其請以安之。王不得已，夏，四月，遣節度判官盧質承製授文禮成德留後。〔晉王雖欲撫安之，而張文禮不能自安也。為興兵討文禮張本。〕
9陳州刺史惠王友能反，舉兵趣大梁，〔九域志：陳州北至大梁三百四十里。趣，七喻翻。〕詔陝州留後霍彥威、宣義節度使王彥章、控鶴指揮使張漢傑將兵討之。〔陝，失冉翻。〕右能至陳留，〔九域志：陳留縣在大梁東五十二里。〕兵敗，赴還陳州，諸軍圍之。
10五月，丙戌朔，改元。〔方改元龍德。〕
11初，劉鄩與朱友謙為婚。鄩之受詔討右謙也，〔事見上年。〕至陝州，先遣使移書，諭以禍福；待之月餘，友謙不從，然後進兵。尹皓、段凝素忌鄩，因譖之於帝曰：「鄩逗遛養寇，俾俟援兵。」〔尹皓、段凝與與劉鄩同攻朱水謙，因其諭友謙而不服，遇晉兵而敗退，得以譖之。〕帝信之。鄩既敗歸，以疾請解兵柄，詔聽於西都就醫，〔梁以洛陽為西都。〕密令留守張宗奭酖之，丁亥，卒。〔史言梁自翦其爪牙。考異曰：莊宗實錄雲「憂恚發病卒。」薛史雲「張宗奭承朝廷密旨，逼令飲酖而卒」；今從之。〕
12六月，乙卯朔，日有食之。
13秋，七月，惠王友能降；庚子，詔赦其死，降封房陵侯。
14晉王既許藩鎮之請，求唐舊臣，欲以百官。朱友謙遣前禮部尚書蘇循詣行臺，〔蘇循依朱友謙，見二百六十六卷太祖開平元年。〕循至魏州，人牙城，望府廨即拜，謂之拜殿。〔廨，古隘翻。〕見王呼萬歲舞蹈，泣而稱臣。翌日，又獻大筆三十枚，謂之「畫日筆。」〔唐制敕皆天子畫日。蘇循以迎合禪代之議為朱全忠所薄，而李存昮乃喜之，是其識見又在全忠下矣。〕天大喜，即命循以本官為河東節度副使，張承業深惡之。〔惡，烏路翻。〕
15張文禮雖受晉命，內不自安，復遣間使因盧文進求援於契丹；又遣間使來告曰：〔復，扶又翻。盧進叛晉歸契丹，見二百六十九卷貞明二年、三年。間，古莧翻。〕「王氏為亂兵所屠，公主無恙。今臣已北召契丹，乞朝廷發精甲萬人相助，自德、棣渡河，則晉人遁逃不暇矣。」帝疑未決。敬翔曰：「陛下不乘此釁以復河北，〔釁，許覲翻。〕則晉人不可復破矣。〔復，扶又翻。〕宜徇其請，不可失也。」趙、張輩皆曰：「今強寇近在河上，盡吾兵力以拒之，猶懼不支，何暇分萬人以救張文禮乎！且文禮坐持兩端，欲以自固，於我何利焉！」帝乃止。〔史言趙、張盧不及遠，以誤國亡家。〕
晉人屢於塞上及河津獲文禮蠟丸絹書，〔塞上所獲者通契丹之書，何津所獲者通梁之書。〕晉王皆遣使歸之，文禮慚懼。文禮忌趙故將，多所誅滅。符習將趙兵萬人從晉王在德勝，文禮請召歸，以他將代之，且以習子蒙為都督府參軍，遣人齎錢帛勞行營將士以悅之。〔張文禮蓋自置鎮、冀、深、趙都督府，故有參佐。勞，力到翻。〕習見晉王，泣涕請留，晉王曰：「吾與趙王同盟討賊，〔晉、趙同盟，見二百六十七卷太祖開平四年。〕義猶骨肉，不意一旦禍生肘腋，〔腋，羊益翻。〕吾誠痛之。汝苟不忘舊君，能為之復讎乎﹖〔為，於偽翻。〕吾以兵糧助汝。」習與部將三十餘人舉身投地慟哭曰：「故使授習等劍，使之攘除寇敵。〔故使，謂王鎔也。已死，稱為故使。使，疏吏翻；下同。〕自聞變故以來，冤憤無訴，欲引劍自剄，〔剄，古頂翻。〕顧無益於死者。〔顧，回思也。死者，亦謂王鎔。〕今大王念使輔佐之勤，〔輔佐者，言以兵力輔佐晉王也。〕許之復冤，習等不敢煩霸府之兵，〔晉王在魏州，為河北諸藩鎮盟主，故稱其府曰霸府。〕願以所部徑前搏取兇豎，以報王氏累世之恩，死不恨矣！」
八月，庚申，晉王似習成德留後，大命天平節度使閻寶、相州刺史史建瑭將兵助之，自刑洺而北。文禮先病腹疽；甲子，晉兵拔趙州，刺史王鋋降，〔鋋，音蟬。〕晉王復以為刺史，文禮聞之，驚懼而卒。其子處瑾祕不發喪，與其黨韓正時謀悉力拒晉。九月，晉兵渡滹沱，圍鎮州，〔范成大北使錄曰：過滹沱河五里至鎮州。〕決漕渠以灌之，獲其深州刺史張友順。壬辰，史建瑭中流矢卒。〔中，竹仲翻。〕
晉王欲自分兵攻鎮州，北面招討使戴思遠聞之，謀悉楊村之眾襲德胖北城，晉王得梁降者，知之。冬，十月，己未，晉王命李嗣源伏兵於戚城，李存審屯德勝，先以騎兵誘之，偽示羸怯。〔誘，音酉。羸，倫為翻。〕梁兵競進，晉王嚴中軍軍以待之；梁兵至，晉王以鐵騎三千奮擊，梁兵大敗，思遠走趣楊村，〔趣，七喻翻。〕士卒為晉兵所殺傷及自相蹈藉、〔藉，慈夜翻。〕墜河陷冰，失亡二萬餘人。晉王以李嗣源為蕃漢內外馬步副總管、同平章事。
16初，義武節度使兼中書今王處直未有子，妖人李應之得小兒劉雲郎於陘邑，〔陘邑本前，漢苦陘縣，後漢改曰漢昌，曹魏改曰魏昌，隋改曰隋昌，唐武德四年改曰唐昌，天寶元年改曰陘邑，屬定州。妖，一遙翻。陘，音刑。〕以遺處直曰：「，是兒有貴相。」使養為子，名之曰都。及壯，便佞多詐，〔遺，唯季翻。相，息亮翻。便，毗連翻。〕處直愛之，置新軍，使典之，處直有呩子鬱，無寵，奔晉，晉王克用以女妻之，〔庶子為呩。妻，七細翻。〕累遷至新州團練使。餘子皆幼；處直以都為節度副大使，欲以為嗣。
及晉王存勗討張文禮，處直以平日鎮、定相為耍齒，恐鎮亡而定孤，固諫，以為方禦梁寇，宜且赦文禮。晉王答以文禮弒君，義不可赦；又潛引梁兵，恐於易定亦不利。處直患之，以新州地鄰契丹，乃潛遣人語鬱，〔新州，窮邊也，北接契丹。語，牛倨翻。〕使賂契丹，召令犯塞，務以解鎮州之圍；〔王鬱雖不能解鎮州之圍，而亦能為契丹鄉導以寇晉。〕其將佐多諫，不聽。鬱素疾都都冒繼其宗，乃邀處直求為嗣，處直許之。
軍府之人皆不欲召契丹，都亦慮鬱奪其處，乃陰與書吏和昭訓謀劫處直。會處直與張文禮宴於城東，〔按張文禮時已受兵，安能至定州與，王處直宴！處直所與宴者必文禮使者也。「文禮」之下當有「使」字。〕【章：十二行本本「使者」二字；乙十一行本同；孔本同；張校同。】暮歸，都以新軍數百伏於府第，大譟劫之，曰：「將士不欲以城召契丹，請令公歸西第。」乃並其妻妾幽之西第。〔凡官府第舍以東為上，西第者即安養閒之地。唐末王處存帥義武，兄弟相繼，至是而敗。〕盡殺處直子孫在中山及將佐之為處直腹心者。都自為留後，具以狀白晉王；晉王因以都代處直。〔為唐明宗朝不都又以中山召契丹張本。〕
17吳徐溫勸吳王祀南郊，或曰：「禮樂未備；且唐祀南郊，其費巨萬，今未能辦也。」溫曰：「安有王者而不事天乎！吾聞事天貴誠，多費何為！唐每郊祀，啟南門，灌其樞用脂百斛。〔以脂灌樞，欲其滑而易轉，且門無聲。〕此乃季世奢泰之弊，又安足法乎！」〔史言徐溫雖不學，而知先王制禮之意。〕甲子，吳王祀南郊，配以太祖。〔吳王尊其〔父〕楊行密廟號太祖。〕乙丑，大赦；加徐知誥同平章事，領江州勸察使。尋以江州為奉化軍，以知誥領節度使。〔徐知誥自團練陞觀察，尋自廉車建節。〕
徐溫聞壽州團練使崔太初苛察失民心，欲徵之，徐知誥曰：「壽州邊隅大鎮，徵之恐為變，不若使之入朝，因留之。」溫怒曰：「一崔太初不能制，如他人何！」〔史言徐溫權略過於知誥。〕徵為右雄武大將軍。
18十一月，晉王使李存審、李嗣源守德勝，自將兵攻鎮州。張處瑾遣其弟處琪、幕僚齊儉謝罪請服，晉王不許，盡銳攻之，旬日不克。〔晉王但知野戰決勝負於呼吸之間，未知攻城之難也。〕處瑾使韓正時將千騎突圍出，趣定州，〔趣，七喻翻。〕欲求救於王處直，晉兵追至行唐，斬之。〔行唐，漢南行唐縣，唐屬鎮州。九域志：在州北五十五里。〕
19契丹主既許慮文進出兵，〔張文禮因慮文進求援於契丹，事見上。〕王鬱又說之曰：〔說，式芮翻。〕「鎮州美女如雲，金帛如山，天皇王速往，則皆己物也，不然，為晉王所有矣。」契丹主以為然，悉發所有之眾而南。〔史言契丹為利所誘而來，未有取中國之心。〕述律後諫曰：「吾有西樓羊馬之富，其樂不可勝窮也，〔樂，音洛。勝，音升。〕何必勞師遠出以乘危徼利乎！〔徼，一遙翻。〕吾聞晉王用兵，天下莫敵，脫有危敗，悔之何及！」契丹主不聽。十二月，辛未，攻幽州，李紹宏嬰城自守。〔貞明五年，晉王令李紹宏提舉幽州軍府事。〕契丹長驅而南，圍涿州，旬日拔之，擒刺史李嗣弼，進攻州。〔自幽州西南至涿州一百二十里，自涿州至定州二百八十里。〕王都告急於晉，晉王自鎮州將親軍五千救之，遣神武都揮使王思同將兵戍狼山之南以拒之。〔狼山在定州西北二里，東北至易州八十里。〕
20高季昌遣都指揮使倪可福以卒萬人脩江陵外郭，季昌行視，〔行，下孟翻。〕責功程之慢，杖之。秝昌女為可福子知進婦，季昌謂其女曰：「歸語汝舅：吾欲威眾辦事耳。」以白金數百兩遺之。〔語，牛倨翻。遺，唯季翻。〕
21是歲，漢以尚書左丞倪曙同平章事。
22辰、漵蠻侵楚，楚遠節度使副使，姚彥章平之。〔太祖乾化元年，姚彥章已棄容州歸潭州，而領寧遠節度副使如故。〕
二年（壬午、九二二）
1春，正月，壬午朔，王都省王處直於西第，處直奮拳毆其胸，〔省，悉景翻。毆，烏口翻。〕曰：「逆賊，我何負於汝！」既無兵刃，將噬其鼻，都掣快獲免。未幾，處直憂憤而卒。〔掣，尺列翻。幾，居豈翻。〕
2甲午，晉王至新城南，〔按魏收地形志，新城在無極縣，時屬祁州。〕候騎白契丹前鋒宿新樂，〔新樂，古鮮虞子國，漢為新市縣，隋改曰新樂，唐屬定州。九域志：在州西南五十里。宋白曰：新樂縣，隋開皇十六年置。新樂者，漢成帝時中山孝王母馮昭儀隨王就國，建宮於樂裏，在西鄉，呼為西樂城，後語訛，呼「西」為「新」，故曰新樂。〕涉沙河而南；將士皆失色，士迕有亡去者，主將斬之不能止。〔將，即亮翻。〕諸將皆曰：「虜傾國而來，吾眾寡不敵；又聞梁寇內侵，宜且還師魏州以救根本，或請釋鎮州之圍，西入井陘避之。」晉王猶豫未決。【章：十二行本「決」下有「中門使」三字；乙十一行本同；孔本同。】郭崇韜曰：「契丹為王鬱所誘，本利貨財而來，非能救鎮州之急 難也。〔誘，音酉。難，乃旦翻。〕王新破梁兵，〔貞明五年破賀環於胡柳，又破王瓚於戚城，是年破戴思遠於德勝。〕威振夷、夏，〔夏，戶雅翻。〕契丹聞王 至，心沮氣索，〔沮，在呂翻。索，昔各翻。〕苟挫其前鋒，遁走必矣。」李嗣昭自潞州至，亦曰：「今強敵在前，吾有進無退，不可輕動以人搖人心。」晉王曰： 「帝王之興，自有天命，契丹其如我何！吾以數萬之眾平定山東，〔河北之地，在太行、常山之東。〕今遇此小虜而避之，何面見以臨四海！」乃自帥鐵騎五千先進。〔帥，讀曰率。〕至新城北，半出桑林，契丹萬餘騎見之，驚走。〔契丹素憚晉王，不意其至，故驚走。〕晉王分軍為二逐之，行數十里，獲契丹主之子。時沙河橋狹冰薄，契丹陷溺死者甚眾。是夕，晉王宿新樂。契丹主軍帳在定州城下，〔契丹主乘奚車，卓氈帳覆之，寢處其中，謂之車帳。〕敗兵至，契丹舉眾退保望都。〔望都在定州東北六十里。范成大北使錄：自真定府七十里過沙河至新樂縣，又四十五里室定州，又五十里至望都縣。水經註曰：望都縣東有山孤峙。帝王世紀曰：堯母慶都所居，謂之都山。張晏曰：堯山在北，堯母慶都山在南，登堯山見都山，故望都縣以為名。〕
晉王至定州，王都迎謁於馬前，【章：十二行本「前」下有「宴於府第」四字；乙十一行本同；孔本同；張校同。】請以愛女妻王子斷岌。〔妻，七細翻。王都新篡義武以附於晉，中之以婚姻，自固也。〕
戊戌，晉王引兵趣望都，〔趣，七喻翻。〕契丹逆戰，晉王以親軍千騎先進，遇奚酋禿餒五千騎，〔酋，慈秋翻。餒，弩罪翻。〕為其所圍。晉王力戰，出入數四，自午至申不解。李嗣昭聞之，引三百騎橫擊之，虜退，王乃得出。因縱兵奮擊，契丹大敗，逐北至易州。〔九域志：定州北至易州一百四十里。〕會大雪彌旬，平地數尺，契丹人馬無食，死者相屬於道。〔屬，之慾翻。〕契丹主舉手指天，謂盧文進曰：「天未令我至此。」〔既敗而又還雪，因歸之天。屬，之慾翻。〕乃北歸。晉王引兵躡之，〔躡，尼輒翻。〕隋其行止，見其野宿之所，布笹於地，〔笹工老翻，禾稈也。〕回環方正，皆如編翦，雖去，無一枝亂者，歎曰：「虜用法嚴乃能如昃，中國所不及也。」晉王至幽州，使二百騎躡契丹之後，曰：「虜出境即還。」〔還，從宣翻。〕騎恃勇追支之，悉為所擒，惟兩騎自他道走免。〔進軍易，退軍難，退而能整，是難能也。契丹之強，其有以哉！〕
契丹主責王鬱，縶之以歸，〔以王鬱誤之人寇也。縶，涉立翻。〕自是不聽其謀。
晉代州刺史李嗣肱將兵定媯、儒、武等州〔匈奴須知：媯州東南距幽州二百二十里，儒、武又在媯州西北。契丹入塞，三州皆陷，故李嗣肱復定之。〕授山北都團練使。
3晉王之北攻鎮州也，李存審謂子嗣源曰：「梁入聞我在南兵少，〔晉王以兵北伐，留李存審等守澶、魏，此兵之在南者也。〕不攻德勝，必襲魏州。吾二人聚於此何為！不若分軍備之。」遂分軍屯澶州。〔時澶州治頓丘。〕戴思遠果悉楊村之眾趣魏州，〔趣，七喻翻。〕嗣源引兵先之，〔先，悉薦翻。〕軍於狄公祠下，〔唐狄仁傑刺魏州，有惠政，州人為之立祠。〕遣人告魏州，使為之備。思遠至魏店，嗣源遣其將石萬全將騎兵挑戰。〔挑，徒了翻。〕思遠知有備，乃西渡洹水，拔成安，大掠而還。〔還，從宣翻，又如字。〕又將兵五萬攻德勝北城，重塹複壘，斷其出入，〔重，直龍翻。斷，音短。〕晝夜急攻之，李存審悉力拒守。晉王聞德勝勢危，二月，自幽州赴之，五日至魏州。思遠聞之。燒營遁還楊村。
4蜀主好為微行，〔好，呼到翻。〕酒肆、倡家靡所不到；惡識之，乃下令士民皆者大裁帽。〔倡，音昌。惡，烏路翻。著，陟略翻。〕
5晉天平節度使兼侍中閻寶築壘以圍鎮州，決滹沱水環之。〔環，音宦。按，薛史，寶攻真定，結營西南隅，掘塹柵環之，決大悲寺漕渠以浸其郛。〕內外斷絕，城中食盡，丙午，遣五百餘人出求食。寶縱其出，欲伏兵取之；其人遂攻長圍，〔其人，總言鎮兵五百餘人也。〕寶輕之，不為備俄數千人繼至。諸軍未集，鎮人遂壞長圍而出，〔壞，音怪。〕縱火寶營，寶不能拒，退保趙州。九域志：鎮州南至趙州一百九十里。〕鎮人悉毀晉之營壘，取其芻粟，數日不盡。晉王聞之，以昭義節度使兼中書令李嗣昭為北面招討使，以代寶。
6夏，四月，蜀軍使王承綱女將嫁，蜀主取之入宮。承綱請之，蜀主怒，流於茂州。女聞父得罪，自殺。〔蜀主取何康之女，其夫以之而死；取王承綱之女，則承綱以之得罪，女以之殺身：通鑑屢書之以示戒。〕
7甲戌，張處瑾遣兵千人迎糧於九門，李嗣昭設伏於故營，〔故營，閻寶營也。〕邀擊之，殺獲殆盡，餘五人匿牆墟間，嗣昭環馬而射之，鎮兵發矢中其腦，〔射，而亦翻。中，竹仲翻。孫朿之中頰，韓賢之斷脛，李嗣昭之中腦，皆以主將之重而逞一夫之技以喪身，善將者不如是也。〕嗣昭箙中矢盡，〔箙，以盛矢，音房六翻。〕拔矢於腦以射之，一發而殪。會日暮，還營，創流血不止，〔殪，壹計翻。創，初良翻。〕是夕卒。晉王聞之，不御酒肉者累日。〔御，進也。〕哃昭遺命：悉以澤、潞兵授判【章：十二行本「判」上有「節度」二字；乙十一行本同；孔本同；張校同。】官任圜，〔任，音壬，姓也。〕使督諸軍攻鎮州，號令如一，鎮人不知嗣昭之死。圜，三原人也。〔史言任圜之才。〕
晉王以天雄馬步都指揮使、振武節度使李存進為北面招討使。命嗣昭諸子護喪歸葬晉陽；其子繼能不受命，帥父牙兵數千，自行營擁喪歸潞州。〔帥，讀曰率。〕晉王遣母弟存渥馳追諭之，兄弟俱忿，欲殺存渥，〔李嗣昭死守以全潞州，撫養創殘，葺理軍府，備有勳勞，身死行陳之間，晉王使其護喪歸葬晉陽，曾無褒死卹存之命，此其所以兄弟俱忿也。存渥，晉王向母之弟。〕存渥逃歸。嗣昭七子：繼儔、繼韜、繼達、繼忠、繼能、繼襲、繼遠。繼儔為澤州刺史，當襲爵，素懦弱。繼韜兇狡，囚繼儔於別室，詐令士卒劫己為留後，繼韜陽讓，以事白晉王。晉王以用兵方殷，〔以鎮州未下，梁兵又來攻援河上，用兵之事方殷也。殷盛也。〕不得已，改昭義軍曰安義，以繼韜為留後。〔為李繼韜叛晉附梁張本。考異曰：按潞州本號昭義軍，今以繼韜為安義留後，蓋晉王避其父諱改之耳。及繼韜降梁，梁亦以為匡義節度使。今人猶謂澤州為安義雲。〕
8閻寶慚憤，〔以鎮州之敗也。〕疽發於背，甲戍卒。
9漢主巖用術者言，遊梅口鎮避災。其地近閩之西鄙，〔九域志：梅州程鄉縣有梅口鎮，與閩之河州接境。近，其靳翻。〕閩將王延義將兵襲之，未至數十里，偵者告之，〔偵，醜鄭翻。〕巖遁逃僅免。
10五月，乙酉，晉李存進至鎮州，營於東垣渡，〔真定本東垣，漢高帝更名真定，其津渡之處猶有東垣之名。〕夾滹沱水為壘。
11晉衛州刺史李存儒，本姓楊，名婆兒，以俳優得幸於晉王。頗有膂力，以為刺史；專事掊斂，〔掊，薄侯翻。斂，力贍翻。〕防城卒皆徵月課縱歸。〔月徵其課錢而免其防守之勞。〕八月，莊宅使段凝與步軍都指揮使張朗引兵夜渡河襲之，詰旦登城，〔詰，去吉翻。〕執存儒，遂克衛州，戴思遠又與凝攻陷淇門、共城、新鄉，〔共城、新鄉二縣皆屬衛州。舊唐書地理志曰：隋割汲、獲嘉二縣地，於古新樂城置新鄉縣。共城縣，漢共縣也，唐為共城縣。九域志：衛州治汲縣。熙寧六年廢新鄉縣為鎮，屬汲縣。汲縣又有淇門鎮。共城在州西北五十五里。共，音恭。〕於是澶州之西，相州之南，皆為梁有；〔九域志：澶州西至衛州二百四十里。相州南至衛州一百五十里。〕晉人失軍儲三之一，梁軍復振。帝以張朗為衛州刺史。朗，徐州人也。
12九月，戊寅朔，張處瑾使其弟處球乘李存進備，將兵七千人奄至東垣渡。時晉之騎兵亦向鎮州城，兩不相還。鎮兵及存進營門，存進狼狽引十餘人鬬於橋上，鎮兵退，晉騎兵斷其後，〔斷，音短。〕夾擊之，鎮兵殆盡，存進亦戰沒。〔當是時，晉兵強天下，鎮號為怯。晉王杖順討逆，宜一鼓而下也。鎮人忘王氏百年煦養之恩，而為張文禮父子爭一旦之命，史建瑭殞斃於前，閻寶敗退於後，李嗣昭、李存進相繼輿尺而歸：四人者皆晉之驍將也，然則鎮勇而晉怯邪﹖非也，鎮人負弒君之罪，知城破之日必駢首而就戮，故盡死一力以抗晉；晉以常勝之兵而臨必死之眾，雖兵精將勇，至於喪身而不能克。是以古之伐罪，散其枝黨，罪止元惡者，誠慮此也。〕晉王以蕃漢馬步總管李存審為北面招討使。
鎮州食竭力盡，處瑾遣使詣行臺請降，未報，存審兵至城下。丙午夜，城中將李再豐為內應，密投縋以納晉兵，比明畢登，〔縋，馳偽翻。比，必利翻。〕執處瑾兄弟家人及其黨高濛、李翥、齊儉送行臺，趙人皆請而食之，磔張文禮屍於市。翥，章恕翻。磔，陟格翻。〕趙王故侍者得趙王遺骸於灰燼中，晉王命祭而葬之。以趙將符習為成德節度使，烏震為趙州刺史，趙仁貞為深州刺史，李再豐為冀州刺史。震，信都人也。
符習不敢當成德，辭曰：「故使無後而未葬，習當斬衰以葬之，〔臣為君服斬衰。衰，倉回翻。〕俟禮畢聽命。」既葬，即詣行臺。趙人請晉王兼領成德節度使，從之。晉王割相、衛二州置義寧軍，以習為節度使。習辭曰：「魏博霸府，不可分也，願得河南一鎮，習自取之。」〔世固多有能言而不能行者。符習陳義不苟，而卒不能取河南一鎮，是以君子貴於踐言。〕乃以為天平節度使、東南面招討使。加李存審兼侍中。
13十一月，戊寅，晉特進、河東監軍使張承業卒，曹太夫人詣其第，為之行服，如子姪之禮。〔張承業平李克寧、存顥之難，以此故曹太夫人深德之。為，於偽翻。〕晉王聞其喪，不食者累日。命河東留守判官何瓚代知河河東軍府事。〔瓚，藏旱翻。〕
14十二月，晉王以魏博觀察判官晉陽張憲兼鎮冀觀察判官，權鎮州軍府事。
魏州稅多逋負，晉王以讓司鎮濟陰趙秝良，〔唐制，諸州有司錄、司士、司兵、司功等諸曹，所謂判司也。濟陰，漢君名，隋置濟陰縣，唐帶曹州。濟，子禮翻。〕季良曰：「殿下方謀攻取而不愛百姓，一旦百姓離心，恐可北亦非殿下之有，況河南乎！」王悅，謝之。自是重之，每預謀議。
15是歲，契丹改元天贊。
16大封王躬乂，性殘忍，海軍統帥王建殺之，〔帥，所類翻。〕自立，復稱高麗王，以開州為東京，平壤為西京。建儉約寬厚，國人安之。〔徐兢高麗圖經曰：高麗王建之先，高麗大族也。高氏政衰，國人以建賢，立為君長。後唐長興二年，自稱權知國事，請命於明宗；乃拜建大義軍使，封高麗王。按徐兢宣秋之間使高麗，進圖經載疏略，因其國人傳聞，遂謂建得國於高氏之後，不知建實殺躬乂而得國也。詳見貞明五年考異。〕
