△卷第一百七十九
隋紀三〔起上章涒灘（庚申），盡昭陽大淵獻（癸亥），凡四年。〕
高祖文皇帝中
開皇二十年（庚申、六○○）
1春，二月，熙州人李英林反。〔隋志：同安郡，梁置豫州，後改晉州，後齊改江州，陳復曰晉州，開皇初曰熙州，因晉熙郡名州也。〕三月，辛卯，以揚州總管司馬河內張衡為行軍總管，〔隋制，總舌府置長史、司馬。河內郡置懷州。〕帥步騎五萬討平之。〔帥，讀曰率。騎，奇寄翻。〕
2賀若弼復坐事下獄，〔若，人者翻。復，扶又翻。下，遐嫁翻。〕上數之曰：〔數，所具翻。又，所主翻。〕「公有三太猛：嫉勡心太猛，自是、非人心太猛，無此太猛。」既而釋之。 他日，上謂侍臣曰：「弼將伐陳，謂高熲曰：『陳叔寶可平也。不作高鳥盡、良弓藏邪﹖』〔熲，居永翻；下同。范蠡告大夫種嘗有是言。邪，音耶；下同。〕熲 雲：『必不然。』及平陳，遽索內史，又索僕射。〔索，山客翻。射，寅謝翻。〕我語熲曰：〔語，牛倨翻；下同。〕『功臣正宜授勳官，〔隋置上柱國至帥都督凡 十一等，為勳官。〕不可預朝政。』〔朝，直遙翻。〕，弼後語熲：『皇太子於己，出口入耳，無所不盡。公終久何必不得弼力，何脈脈邪！』〔脈，脈，有言不得吐之意。〕意圖廣陵，又圖荊州，皆作亂之地，音終不改也。」
3夏，四月，壬戌，突厥達頭可汗犯塞，〔厥，九勿翻。可，從刊入聲。汗，音寒。〕詔命晉王廣、楊素出靈武道，〔即靈州道。〕漢王諒、史萬歲出馬邑道〔即朔州道。〕以擊之。
長孫晟帥降人為秦州行軍總管，〔天水郡置秦州。長，知兩翻。晟，承正翻。帥，讀曰率。降，戶江翻。〕受晉王節度。晟以突厥飲泉，易可行毒，〔易，以豉翻。〕因取諸藥毒水上流，突厥人畜飲之多死，於是大驚曰：「天雨惡水，〔雨，於具翻。〕其亡我乎！」因夜遁。晟追之，斬首千餘級。〔考異曰：煬帝紀曰：「出靈武，無虜而還。」突厥傳曰：「晉王出靈州，達頭遁逃而去。」晟傳曰：「達頭與王相抗。」蓋達頭聞王來而遁，晟將兵從別道與達頭相遇耳。〕
史萬歲出塞，至大斤山，與虜相遇。達頭遣使問：「隋將為誰﹖」候騎報：「史萬歲也。」突厥復問：「得非敦煌戍卒乎﹖」〔史萬歲戍敦煌事，見一百七十五卷陳長城公至德元年。使，疏吏翻；下同。將，即亮翻。騎，奇寄翻。復，扶又翻；下同。敦，徒門翻。〕候騎曰：「是也。」達頭懼而引去。萬歲駒追百餘裏，縱擊，大破之，斬數千級；　逐北，入磧數百里，虜達遁而還。〔磧，七跡翻；下同。還，從宣翻，又如字。考異曰：帝紀，十九年六月史萬歲破賊，據本傳在飲夫，紀誤也。按「破賊」當作「破達頭」。〕詔遣長孫晟復還大利城，安撫新附。
達頭復遣其弟子俟利伐從磧東攻啟民，上又發兵助啟民守要路；俟利伐退走人磧。啟民上表陳謝曰：「大隋聖人可汗憐養百姓，如天無不覆，〔上，時掌翻。覆，敷又翻。〕地無不載。染干如枯木更葉，枯骨更肉，千世萬世，常為大隋典羊馬也。」〔為，木偽翻。〕帝又遣趙仲卿為啟民築金河、定襄二城。〔隋志：榆林郡金河縣隋初置榆關總管。定襄，即雲內縣之恆安鎮。〕
4秦孝王俊之疾未能起，遣使奉表陳謝。上謂其使者曰：「我戮力創茲大業，作訓垂範庶臣下守之；汝為吾子而欲敗之，〔使，疏吏翻。敗，補邁翻。〕不知何以責汝！」俊凓怖，〔怖，普布翻。〕疾遂篤，乃復拜俊上柱國；六月丁丑，俊薨。〔帝五子，獨俊病死耳。〕上哭之，數聲而止；俊所為侈麗之物，悉命焚之。王府僚佐請立碑，〔隋親王置師、友、文學、長史、司馬、諮議參軍、掾、屬、主簿、錄事、功曹、記室、戶，倉，兵等曹、騎兵，城局等參軍、東，西閤祭酒、參軍事、法，田，水，鎧，士等曹行參軍、行參軍、長兼行參軍、典籤等。釋名：碑者，葬時所設，臣子追述君父之功以書其上。初學記：碑，悲也；所以悲往事也。〕，上曰：「欲求名，一卷史書足矣，何用碑為！若子孫不能保家，徒與人作鎮石耳。」〔鎮，之人翻，壓也。〕俊子浩，崔妃所生也；庶子日湛。羣臣希旨，奏：「漢之粟姬子榮、郭後子彊皆隨母廢，〔粟姬子榮事見十六卷漢景帝六年、七年。郭後子彊事見四十三卷漢光武建武十七年、十九年。斯二事者，二帝之失也，何以為法乎！〕今秦王二子，母皆有罪，不合承嗣。」上從之，以奏國官為喪主。
5初，上使太子勇參決軍國政事，時有損益；上皆納之，勇性寬厚，率意任情，無矯飾之行。〔行，下孟翻。〕上性節儉，勇嘗文飾蜀鎧，〔蜀鎧，蜀人所作也。蜀人工巧，所作鎧甲已精麗，而勇又文飾之。〕上見而不悅，戒之曰：「自古帝王未有好奢侈而能之長者。汝為儲後，〔後，君；儲後猶言儲君也。好，呼到翻。〕當以儉約為先，乃能奉承宗廟。吾昔日衣服，各留不物，時復觀之以自警戒。恐汝以今日皇太子之心忘昔時之事，故賜汝以我舊所帶刀一枚，並葅醬一合，〔淹菜為葅。醬，醢也。肉醬、豉醬皆謂之醢，又菜葅謂之醬。內則：芥醬。〕汝昔作上士時常所食也。〔謂勇仕周時。〕若存記前事，應知我心。」
後遇冬至，百官皆詣勇，勇張樂受賀。上知之，問朝臣曰：「近聞至日內外百官相帥朝東宮，此何禮也﹖」太常少卿辛亶對曰：「於東宮，乃賀也，不得言朝。」〔朝，直遙翻。帥，讀曰率。少，始照翻。〕上曰：「賀者正可三數十人，隨情各去，何乃有司徵召，一時普集！太子法服設樂以待之，何乎﹖」〔隋制：太子袞冕，垂白珠九旒；青纊充耳；犀笄；玄衣、纁裳。衣，山、龍、華蟲、火、宗彝五章；裳，藻、粉、米、黼、黻四音；織成為之。白紗內單。黼領青褾、鄺裾。革帶，金鉤鐷；爻帶、素帶，不朱裏，亦紕以朱綠。祓隨裳色，火、山二章。玉具劍、火珠鏢首，瑜玉雙佩，朱組。雙大綬，四採赤、白、縹、紺，純朱質，長一丈八尺，三百二十首，廣九寸；小雙綬長二尺六寸，色同大綬而首半之，間施二玉環。朱韈、赤舄，以金飾。褾，彼小翻。鄺，雛免翻。鍱，醜例翻，又彼列翻。紕，頻彌翻。鏢，紕招翻。綬，音受。縹，匹沼翻。純，之尹翻。長，直亮翻。廣，苦曠翻。〕因下詔曰：「禮有等差，君臣不雜。皇太子雖居上嗣，義兼臣子，而諸方岳牧正冬朝賀，任土作貢，別上東宮；〔別上，時掌翻。〕事非典則，宜悉停斷。」〔斷，丁管翻。〕自是恩寵始衰，漸生猜阻。
勇多內寵，昭訓雲氏尤幸。〔姓苑：雲姓縉雲氏之後。 又魏書官氏志：達宥氏，後改雲氏；此其後也。〕其妃元氏無寵，遇心疾，二日而薨，〔惡妃薨見一百七十七卷十一年。〕獨孤後意有他故，甚責望勇。自是雲昭訓 專內政，生長寧王儼，平原王裕，安成王筠；高良娣生安平王嶷，襄城王恪；王良媛生高陽王該，建安王韶；成姬生潁川王煚；〔娣，音弟。嶷，魚力翻。媛，於眷 翻、煚；居永翻。〕後宮生孝實，孝範。後彌不平，頗遣人伺察，求勇過惡。
晉王廣彌【章：甲十一行本「彌」上有「知之」二字；乙十一行本同；孔本同；張校同；退齋校同。】自矯飾，唯與蕭妃居處，〔伺，相吏翻。處，昌呂翻。〕後庭有子皆王育，後由是數稱廣賢。〔數，所角翻。〕大臣用事者，廣皆傾心與交。〔謂楊素等。〕上及後每遣左右至廣所，無貴賤，廣必與蕭妃迎門接引，為設美饌，〔為，於偽翻。饌，士戀翻；說文，具食也。〕申以厚禮；〔申，重也。〕婢僕往來者，無不稱其仁孝。上與後嘗幸其第，廣悉屏匿美姬於別室，〔屏，必郢翻。〕唯留老醜者，衣以縵綵，〔衣，於既翻。縵，莫半翻。繒無文者也。〕給事左右；屏帳改用縑素；故絕樂器之絃，不令拂去塵埃。〔去，羌呂翻。〕上見之，以為不好聲色，還宮，以語侍臣，〔好，呼到翻。語，牛倨翻。〕意甚喜，侍臣皆稱慶，由是愛之特異諸子。
上密令善相者來和〔相，息亮翻。〕徧視諸子，對曰：「晉王眉上雙骨隆起，貴不可言。」上又問上儀同三司韋鼎：「我諸兒誰得嗣位﹖」對曰：「至尊、皇后所最愛者當與之，非臣敢預知也。」〔來和、韋鼎皆識帝於潛躍，故尤信之。〕上笑曰：「卿不肯顯言邪！」〔邪，音耶。〕
晉王廣美姿儀，性敏慧，沈深嚴重；〔沈，持林翻。〕好學，善屬文；〔好，呼到翻。屬，之慾翻。〕敬接朝士，禮極卑屈；由是聲名籍甚，〔言聲名狼籍甚盛。朝，直遙翻；下同。〕冠於諸王。〔冠，古玩翻。〕
廣為揚州總管，入朝，將還鎮，入宮辭後，伏地流涕，後亦泫然泣下。〔泫，戶畎翻。〕廣曰：「臣性識愚下，常守平生昆弟之意，不知何罪失愛東宮，恆蓄盛怒，欲加屠陷。〔恆，戶登翻。〕每恐讒譖生於投杼，〔用曾參母子事。〕鴆毒遇於杯勺，〔杯、勺，皆飲器。周禮梓人為飲器，勺一升。勺，市若翻。〕是以勤憂積念，懼履危亡。」後忿然曰：「睍地伐漸不可耐，〔勇小字睍地伐。〕我為之娶元氏女，〔為於偽翻。〕竟不以夫婦禮待之，專寵阿雲〔阿，烏葛翻。〕使有如許豚犬。〔曹操曰：「如袁本初、劉景升兒，豚犬耳。」後遂以詆其子。〕前新婦遇毒而夭，〔夭，於紹翻〕我亦不能窮治，〔治，直之翻。〕何故復於汝發如此意！〔復，扶又翻。〕我在尚爾，我死後，當魚肉汝乎！每思東宮竟無正嫡，至尊千秋萬歲之後，遣汝等兄弟向阿雲兒前再拜問訊，此是幾許苦痛邪！」〔幾，居豈翻。邪，音耶。〕廣又拜，嗚咽不能止，後亦悲不自勝。〔勝，音升。〕自是後夬意欲廢勇立廣矣。
廣與安州總管宇文述素善，〔安陸郡置安州。〕欲述近己，奏為壽州刺史。〔淮南郡舊屬南則為豫州，屬北則為揚州，開皇九年改曰壽州。近。其靳翻。〕廣尤親任總管司馬張衡，衡為廣畫奪宗之策。廣問計於述，述曰：「皇太子失愛已久，令德不聞於天下。大王仁孝著稱，才能蓋世，數經將領，頻有大功；〔謂南平陳、北伐突厥也。數，所角翻。將，即亮翻。〕主上之與內宮，鹹所鍾愛，〔內宮，即中宮，避國諱，故云然。〕四海之望，實歸大王。然廢立者國家大事，處人父子骨肉之間，誠未易謀也。〔處，昌呂翻。易，以豉翻。〕然能移主上意者，唯楊素耳，素所與謀者唯其弟約。述雅知約，請朝京師，與約相見，共圖之。」〔朝，直遙翻。〕廣大悅，多齎金寶，資述入關。
約時為大理少卿，〔少，始照翻。〕素凡有所為，皆先籌於約而後行之。述請約，盛陳器玩，與之酣暢，因而共博，每陽不勝，所齎金寶盡輸之約。約所得既多，稍以謝逋，述因曰：「此晉王之賜，令述與公為歡樂耳。」〔此呂不韋之故智耳。〕約大驚曰：「何為爾﹖」述因通廣意，說之曰：〔說，輸芮翻。〕「夫守正履道，固人臣之常致：反經合義亦達者之令圖。〔夫，音扶。令，力正翻。〕自古賢人君子，莫不與時消息以避禍患。公之兄弟，功名蓋世，當塗用事有年矣，朝臣為足下家所屈辱者，可勝數哉！〔朝，直遙翻。勝，音升。數，所具翻。〕又，儲後以所欲不行，每切齒於執政；公雖自結於人主，而欲危公者固亦多矣！主上一旦棄羣臣，公亦何以取庇！今皇太子失愛於皇后，主上素有廢黜之心，此公所知也。今若請立晉王，在賢兄之口耳。誠能因此時建大功，王必永銘骨髓，斯敗去累卵之危，成太山之安也。」約然之，因以白素。素聞之，大喜，撫掌曰：「吾之智思〔思，相吏翻。〕殊不及此，敕汝啟予。」約知其計行，復謂素曰：〔復，扶又翻。〕「今皇后之言，上無不用，宜因機會早自結託，則長保榮祿，傳祚子孫。兄若遲疑，一旦有變，令太子用事，恐禍至無昌矣！」〔令，力丁翻。〕素從之。
後數日，素入侍宴，微稱「晉王孝悌恭儉，有類至尊。」用此揣後意。〔揣，初委翻。〕後泣曰：「公言是也！吾兒大孝愛，每聞至尊及我遣內使到，〔內使猶言中使。使，疏吏翻。〕必迎於境首；言及違離，未嘗不泣。又其新婦亦大可憐，我使婢去，常與之同寢共食。豈若睍地伐與阿雲對坐，終日酣宴，暱近小人，〔暱，尼質翻。〕疑阻骨肉！我所以益憐阿齏者，〔廣小字阿齏，齏，眉波翻。〕常恐其潛殺之。」素既知後意，因盛言太子不才。後遂遺素金，〔遺，於季翻。〕使贊上廢立。
勇頗知其謀，憂懼，計無所出，使新豐人王輔賢造諸厭勝；〔新豐縣屬京兆。厭，於協翻。〕又於後園作庶人村，室屋卑陋，勇時於中寢息，布衣草褥，冀以當之。上知勇不自安，在仁壽宮，使楊素觀勇所為。素至東宮，偃息未入，勇束帶待之，素故久不進以激怒勇；勇銜之，形於言色。素還言：「勇怨望，恐有他變，願深防察！」上聞素譖毀，甚疑之。後又遣人伺覘東宮，〔伺，相吏翻；下同。覘，醜廉翻，又醜豔翻。〕纖介事皆聞奏，因君誣飾以成其罪。
上遂疏忌勇，迺於玄武門達至德門〔玄武門，隋大興宮城正北門。至德門，在宮城東北隅。〕量置候人，以伺動靜，皆隨事奏聞。〔量，音良。〕又，東宮宿衛之人，侍官以上，〔侍官，謂直閤、直寢、直齋、直後、備身、直長等，蓋東宮率府所統，略同十二衛府。〕名籍悉令屬諸衛府，有勇健者鹹屏去之。〔屏，必郢翻。去，羌呂翻。〕出左衛率蘇孝慈為淅州刺史，〔蘇孝慈有器幹，故出之。隋志：淅陽郡，西魏置淅州。〕勇愈不悅。太史令袁充言於上曰：「臣觀天文，皇太子當廢。」上曰：「玄象久見，〔見，賢遍翻。〕羣臣不敢言耳。」充，君正之子也。〔袁君正見一百六十二卷梁武帝太清三年。〕
晉王廣又令督王府軍事姑臧段達〔姑臧縣，涼州武威郡治所。〕私賂東宮倖臣姬威，令伺太子動靜，密告楊素；於是內外諠謗，過失日聞。段達因脅姬威曰：「東宮過失，主上皆知之矣。已奉密詔，定當廢立；君能告之，則大富貴！」威許諾，即上書告之。〔上，時掌翻。〕
秋，九月，壬子，上至自仁壽宮。〔考異曰：帝紀：丁未，至自仁壽宮。今從太子勇傳。〕翌日，御大興殿，〔開皇三年，上入親都，名其城曰大興城，正殿曰大興殿，宮曰大興宮，宮北苑曰大興苑。或曰：帝由大興郡襲封隨公以登大位，故似名新都宮殿城苑。〕謂侍臣曰：「我新還京師，應開懷歡樂；〔樂，音洛。〕不知何意翻邑然悉苦！」吏部尚書牛弘對曰：「臣等不稱職，故至尊憂勞。」〔稱，尺證翻。〕上既數聞譖毀，疑朝臣悉知之，〔數，所角翻。〕故於眾中發問，冀聞太子之過。弘對既失旨，上因作色，謂東宮官屬曰：「仁壽宮此去不遠，而令我每還京師，嚴備仗衛，如入敵國。我為下利，〔令，力丁翻。還，從宣翻，音旋，又如字。〔利〕泄利也。為，於偽翻。〕不解衣臥。昨夜欲近廁，〔廁，圊也。近，其靳翻。〕故在後房恐有警急，還移就前殿，豈非爾輩欲壞我家國邪！」〔壞，音怪。邪，音耶。〕於是執太子左庶子唐令則等數人付所司訊鞠；命楊素陳東宮事狀以告近臣。
素乃顯言之曰：「臣奉敕向京，令皇太子檢校劉居士餘黨。〔言自仁壽宮奉敕向長安。劉居士事見上卷十七年。〕太子奉詔，作色奮厲，骨肉飛騰，語臣雲：〔語，牛倨翻。〕『居士黨盡伏法，遣我何處窮討！爾作右僕射，委寄不輕，〔射，音夜，寅謝翻。〕自檢校之，何關我事！』又云：『昔大事不遂，我先被誅，〔謂禪代時事。被，皮義翻。〕今作天子，竟乃令我不如諸弟，一事以上，不得自遂！』〔上，時掌翻。〕因長歎回視雲：『我大覺身妨。」〔去音。〕上曰：「此兒不堪承嗣久矣，皇后恆勸我廢之。〔恆，戶登翻；下同。〕我以布衣時所生，地復居長，〔復，扶又翻。長，知兩翻。〕望其漸改隱忍至今。勇嘗指皇后侍兒謂人曰：『是皆我物。』此言幾許異事！〔幾，居豈翻。〕其婦初亡，〔謂元妃薨時也。〕我深疑其遇毒，嘗責之，勇即懟曰：『會殺元孝矩。』〔孝矩，元妃之父。懟，直類翻。〕此欲害我而遷怒耳。長寧初生，〔勇長子儼，封長寧王。〕朕與皇后共抱養之，自懷彼此，連遣來索。〔索，山客翻。〕且雲定興女，在外私合而生，想此由來，何必是其體胤！昔晉太子取屠家女，其兒即好屠割。〔事見八十三卷晉惠帝元康九年。好，呼到翻。〕今儻非類，便亂宗祏。〔祏，音石。〕我雖德凓堯、舜，終不以萬姓付不肖子！〔言堯、舜知朱、均不肖，不付以天下。〕我恆畏其加害，如防大敵；今欲廢之以安天下！」〔恆，戶登翻。〕
左衛大將軍五原公元旻諫曰：〔元旻封五原郡公。五原郡，豐州。〕「廢立大事，詔旨若行，後悔無及。讒言罔極，惟陛下察之。」
上不應，命姬威悉陳太子罪惡。威對曰：「太子由來與臣語，唯意在驕奢，且雲：『若有諫者，正當斬之，不殺百許人，自然永息。』〔以理觀之，「不」字必誤。〕營起臺殿，四時不輟。前孝慈解左衛率，〔率，如字。〕太子奮髯揚肘曰：『大丈夫會當有一日，終不忘之，決當快意。』又宮內所須，〔須，求也，索也。〕尚書多執法不與，輒怒曰：『僕射以下，吾會戮一二人，使知慢我之禍。』 每雲：『至尊惡我多側庶，〔惡，烏路翻。〕高緯、陳叔寶豈呩子乎！』〔言二君皆嫡出而亡國。呩，魚列翻。說文：庶子曰呩。〕嘗令師姥卜吉兇，〔師姥，巫媼 也。姥，女老稱。姥，莫補翻。〕語臣雲：〔語，牛倨翻。〕『至尊忌在十八年，此期促矣。』」上泫然曰：「誰非父母生，乃至於此！朕近覽齊書，〔是時李百藥 所撰齊書未出，帝所覽者，蓋崔子發齊紀也。泫，戶畎翻。〕見高歡縱其兒子，不勝忿憤，安可效尤邪！」於是禁勇及諸子，部分收其黨與。〔勝，音升。邪，音 耶。分，扶問翻。〕楊素舞文巧詆，鍛鍊以成其獄。
居數日，有司承素意，奏元旻常曲事於勇，情存附託，在仁壽宮，勇使所親裴弘以書與旻，題雲「勿令人見」。上曰：「朕在仁壽宮，有纖介事，東宮必知，疾於驛馬，怪之甚久，豈不下直者，為防元旻耳。」〔為，於偽翻。〕上以旻柔裴弘付獄。
先是，勇見老枯槐，問：「此堪何用﹖」或對曰：「古槐尤宜取火。」〔先，悉薦翻。〕時衛士皆佩火燧，〔燧，取火之木也。〕勇命工造數千枚，欲以分賜左右；至是，獲於庫。又藥藏局貯艾數斛，〔隋志：東宮門下坊，統司經、宮門、內直、典膳、藥藏，齋帥六局。藏，徂浪翻。貯，直呂翻。〕索得之，〔索，山客翻。〕大以為怪，以問姬威，威曰：「太子此意別有所在，至尊在仁壽宮，太子常飼馬千四，〔飼，祥吏翻。〕雲：『徑往守城門，自然餓死。』」素以威言詰勇，〔詰，去吉翻。〕勇不服，曰：「竊聞公家馬數萬匹，勇忝備太子，馬千匹，乃是反乎！」素又發東宮服玩，似加琱飾者，悉陳之於庭，以示文武羣臣，為太子之罪。上及皇后迭遣使責問勇，勇不服。〔使，疏吏翻；下見使同。〕
冬，十月，乙丑，上使人召勇，勇見使者驚曰：「得無殺我邪﹖」〔邪，音耶。〕上戎服陳兵，御武德殿，〔武德殿，在延恩殿西。〕集百官立於東面，諸親立於西面，〔諸親，謂屬籍宗親也。〕引勇及諸子列於殿庭，命內史侍郎薛道衡宣詔，廢勇及其男、女為王、公主者。【章：甲十一行本「者」下有「並為庶人」四字；乙十一行本同；孔本同；張校同；退齋校同。】勇再拜言曰：「臣當伏屍都市，為將來鑒戒；幸蒙哀憐，得全性命！」言畢，泣下流襟，既而舞蹈而去，左右莫不閔默。〔哀之而不敢言。〕長寧王儼上表乞宿衛，辭情哀切；〔上，時掌翻。〕上覽之閔然。楊素進曰：「伏望聖心同於螫手，〔蝮蛇螫手，壯士斷腕。楊素以讒慝滅人天性之親，以此為喻，亦太甚矣。螫，施隻翻。〕不宜復留意。」〔復，扶又翻。〕
己巳，詔：「元旻、唐令則及太子家令鄒文騰、〔隋志：太子家令，掌刑法、食膳、倉庫、什物、奴婢等事。〕左衛率司馬夏侯福、〔隋左、右衛率各置長史、司 馬。夏，戶雅翻。〕典膳監元淹、〔隋志：典膳局，置監、丞各二人，屬門下坊。〕前吏部侍郎蕭子寶、前主璽下士何竦立〔主璽下士，後周官也。〕璽，斯氏翻。 並處斬，妻章子孫皆沒官。〔處，昌呂翻。〕車騎將軍榆林閻毗、〔閻毗，榆林盛樂人，以車騎將軍宿衛東宮。閻，姓也。左傳，晉有閻嘉。騎，音奇寄翻。〕東郡公崔君綽、遊騎尉沈福寶、〔開皇六年，置武騎、屯騎、驍騎、遊騎、飛騎、旅騎、雲騎、羽騎八尉，其品則正六品以下，從九品以上。綽，昌約翻。〕瀛州術士章仇太翼，〔瀛州，河間郡。是後煬帝謂太翼曰：「卿姓章仇，四嶽之冑，與盧同源」。於是賜姓為盧氏。孫愐曰：漢有章弇，因避仇，加仇字為章 仇氏。〕特免死，各杖一百，身及妻子、資財、田宅皆沒官。副將作大匠高龍叉、率更令晉文建、〔隋率更令，掌東宮伎樂、漏刻。更，工衡翻。〕通直散騎侍郎元 衡〔隋制，東宮亦有通直散騎侍郎。散，悉亶翻。騎，音奇寄翻。〕皆處盡。」〔處其罪使自盡。處，昌呂翻。〕於是集羣臣於廣陽門外，宣詔戮之。乃移勇於內史省，給五品料食。賜楊素物三千段，元冑、楊約並千段，賞鞫勇之功也。
文林郎楊孝政上書諫曰：「皇太子為小人所誤，宜加訓誨，不宜廢黜。」〔上，時掌翻。〕上怒，撻其胸。
初，雲昭訓父定興，出入東宮無節數，進奇服異器以求悅媚；〔數，所角翻。〕左庶子裴政屢諫，〔隋制，左庶子領門下坊。〕勇不聽。政謂定興曰：「公所為不合法度。又，元妃暴薨，道路籍籍此於太子，非令名也。公宜自引退，不然，將及禍。」定興以告勇，勇益疏政，由是出為襄州總管。〔襄陽郡置襄州。〕唐令則為勇所暱狎，〔暱，尼質翻。〕每令以絃歌教內人，右庶子劉行本責之〔隋制，右庶子領典書坊。〕曰：「庶子當輔太子以正道，何有取媚於房帷之間哉！」令則甚凓而不能改。時沛國劉臻、〔隋志無沛國，劉臻先世仕於江南，江南僑置中原郡縣，猶以沛國為貫。〕平原明克襄、〔克襄以平原為貫，猶劉臻也。〕魏郡陸爽，〔魏郡置相州。〕並以文學為勇所親；行本怒其不能調護，每謂三人曰：「卿等正解讀書耳！」〔言但能讀書而不能行其所學。解，戶買翻。〕夏侯福嘗於閤內與勇戲，福大笑，聲聞於外。〔聞，音問。夏，戶雅翻。〕行本聞之，待其出，數之曰：〔數，所具翻。〕「殿下寬容，賜汝顏色。汝何物小人，敢為褻慢！」因付執法者治之。〔治，直之翻；下同。〕數日，勇為福致請，乃釋之。〔為，於偽翻。〕勇嘗得良馬，欲令行本乘而觀之行本正色曰：「至尊置臣於庶子，欲令輔導殿下，非為殿下作弄臣也。」勇凓而止。及勇敗，二人已卒，上歎曰：「向使裴政、劉行本在，勇不至此。」
勇嘗宴宮臣，唐令則自彈琵琶，歌脗媚娘。〔脗音武。〕洗馬李綱〔隋制：門下坊司經局置洗馬四人。洗，悉薦翻。〕起白勇曰：「令則身為宮卿，職當調護；〔左、右庶子謂之宮卿。漢高帝謂四皓曰：「煩公卒調護太子。」故言東宮官職當調護。〕乃於廣坐自比倡優，〔坐，徂臥翻。倡，音昌。〕進淫聲，穢視聽。事若上聞，令則罪在不測，豈不為殿下之累邪！〔累，力瑞翻。邪，音耶。〕臣請速治其罪！」勇曰：「我欲為樂耳，〔治，直之翻。樂，音洛。〕君勿多事。」綱遂趨出。及勇廢，上召東宮官屬切責之，皆惶懼無敢對者。綱獨曰：「廢立大事，今文武大臣皆知其不可而莫肯發言，臣何敢畏死，不一為陛下別白言之乎！〔為，於偽翻；下皆為、日為同。別，彼列翻。〕太子性本中人，可與為善，可與為惡。曏使陛下擇正人輔之，足以嗣守鴻基。今乃以唐令則為左庶子，鄒文騰為家令，二人唯知以絃歌鷹犬娛悅太子，安得至於是邪！〔邪，音耶。〕此乃陛下之過，非太子之罪也。」因伏地流涕嗚咽。上慘然良久曰：「李綱責我，非為無理，然徒知其一，未知其二，我擇汝為宮臣，而勇不親任，雖更得正人，何益哉！」對曰：「臣所以被親任者，良由姦人在側故也。〔被，皮義翻。〕陛下但斬令則、文騰，更選賢才以輔太子，安知臣之終見疏棄也。〔更，工行翻。〕自古【章：十一行本「古」下有「國家」二字；乙十一行本同；孔本同；張校同。】廢立冢嫡，鮮不傾危，〔鮮，息淺翻。〕願陛下深留聖思，無貽後悔。」上不悅，罷朝，〔朝，直遙翻；下同。〕左右皆為之股慄。〔為，於偽翻。〕會尚書右丞缺，有司請人，上指綱曰：「此佳右丞也！」即用之。
太平公史萬歲還自大斤山，楊素害其功，言於上曰：「突厥本降，〔厥，九勿翻。降，戶江翻。〕初不為寇，來塞上畜牧耳。」遂寢之。萬歲數抗表陳狀，〔陳其功狀也。數，所角翻。〕上未之悟。上廢太子，方窮東宮黨與。上問萬歲所在。時所將將士在朝堂稱冤者數百人，〔令，力丁翻。將，即亮翻；下同。〕萬歲謂之曰：「吾令日為汝極言於上，事當決矣。」〔為，於偽翻。〕既見上，言「將士有功，為朝廷所抑！」詞氣憤厲。上大怒，令左右暴殺之。〔暴，弼角翻，又匹角翻，擊也。〕既而追之，不及，因下詔陳其罪狀，天下共冠惜之。
十一月，戊子，立晉王廣為皇太子；天下地震。〔廣始正位儲宮，而天下地震，其示戒亦昭昭矣。〕太子請降章服，宮官不稱臣；十二月，戊午，詔從之。以宇文述為左衛率。始，太子之謀奪宗也，洪州總管郭衍預焉，〔隋志：豫章郡，平陳置洪州總管府。〕由是徵衍為左監門率。〔隋志：東宮置左、右監門率，掌詰門禁。監，工銜翻；下同。率，所律翻。〕
帝囚故太勇於東宮，付太子廣掌之。勇自以廢非其罪，頻請見上申冤，〔見，賢遍翻；下同。申，伸也，明也。〕而廣遏之不得聞。勇於是升樹大叫，聲聞帝所，冀得引見。楊素因言勇情志昏覓，為癲鬼所著，火可復收。帝以為然，卒不得見。楊素因言勇情志昏亂，為痲鬼所著，不可復數。帝以為然，卒不得見。〔狂病而死者為癲鬼。著，直略翻。復，扶又翻。卒，子恤翻。〕
初，帝之克陳也，〔開皇九年克陳。〕天下皆以為將太平，監察御史房彥謙〔後齊御史臺置檢校御史十二人，隋置監察御史十二人。〕私謂所親曰：「主上忌刻而苛酷，太子卑弱，諸王擅權，〔言秦、晉、蜀三王分據方面也。〕天下雖安，方憂危亂。」其子玄齡亦密言於彥謙曰：「主上本無功德，以詐取天下，諸子皆驕奢不仁，必自相誅夷，今雖承平，其亡可翹足待。」彥謙，法壽之玄孫也。〔房法壽見一百三十二卷宋太宗泰始三年。〕
玄齡與杜果之兄孫如晦〔杜果有名周、隋間。〕皆預選，〔選者吏部。選，宣絹翻。〕使部侍郎高孝基名知人，〔有知人之名。〕見玄齡，嘆曰：「僕閱人多矣，未見如此郎者，異日必為偉器，恨不見其大成耳。」見如晦，謂曰：「君有應變之才，必任棵棟梁之重。」俱以子孫託之。
6帝晚年深信佛道鬼神，辛巳，始詔「有毀佛及天尊、嶽、鎮、海、瀆神像者，以不道論；〔隋志：佛者西域天竺之迦羅衛國淨飯王之太子釋迦牟尼，捨太子位，出家學道，勤行精進，覺悟一切種智，而謂之佛。道經雲：有元始天尊者，生於太元之先，稟自然之氣。沖虛凝遠，莫知其極，天地淪壞劫數終盡，而天尊之體常存不滅。嶽者，五嶽，東嶽太山、西嶽華山、南嶽衡山、北嶽恆山、中嶽嵩山。隋五嶽各置令；又有吳山令，蓋吳山亦謂之吳 嶽也。鎮，即周官職方氏：揚州其山鎮曰會稽，刑州其山鎮曰衡山，豫州其山鎮曰華山，青州其山鎮曰沂山，兗州其山鎮曰岱山，雍州其山鎮曰嶽山，幽州其山鎮曰 毉無閭，幷州其山鎮曰鎮曰恆山，冀州其山鎮曰霍山。隋開皇十四年，詔東鎮沂山，南鎮會稽山，北鎮毉無閭山，冀州鎮霍山，並就山立祠。東海於會稽縣界，南海 於南海鎮南，並近海立祠，及四瀆、吳山並取側近巫一人，主知灑掃。十六年，又詔北鎮於營州龍山立祠。岱嶽、華嶽、衡嶽、恆嶽、嵩嶽皆先有廟。四瀆，江、 河、淮、濟。〕沙門毀佛像，道士毀天尊像者，以惡逆論。」
7是歲，徵同州刺史蔡王智積入朝。〔隋志：馮翊郡，後魏置華州，西魏改曰同州。朝，直遙翻。〕智積帝之弟子也，〔智積，帝弟整之子。〕性脩謹，門無私謁，自奉簡素，帝甚憐之。智積有五男，止教讀論語，【章：十一行本「語」下有「孝經」二字；乙十一行本同；孔本同；張校同；齋校同。】不令交通賓客。或問其故，智積曰：「卿非知我者！」其意蓋恐諸子有才能以致禍也。
8齊州行參軍章武王伽〔齊郡，齊州。行參軍，在諸曹行參軍之下，典籤之上。杜佑曰：隋開皇三年，詔佐官以曹為名者，並改為司。十二年，諸州司以從事為名者，並改為參軍煬帝置諸司書佐，改行參軍為行書佐。隋志：河間郡平舒縣舊置章武郡。迦，求迦翻。〕送流囚李參等七十餘人詣京師，行至滎陽，〔滎陽縣屬鄭州。〕哀其辛苦，悉呼謂曰：「卿輩自犯國刑，身嬰縲紲，〔縲，黑索紲攣也，所以拘罪人。縲，力追翻。紲，息列翻。〕固其職也；重勞援卒，〔援送之卒。〕豈不愧心哉！」參等辭謝。伽乃悉脫其枷鎖，停援卒，與純曰：「某當至京師，如致前卻，〔謂或前或卻，不能如期。〕吾當為汝受死。」〔為，於偽翻。〕遂拾之而去。流人感悅，如期而至，一無離叛。上聞而驚異，召見與語，稱善久之於是悉召流人，令攜負妻子俱入，賜宴於殿庭而赦之。因下詔曰：「凡在有生，含靈稟性，鹹知善惡，並識是非。若臨以至誠，明加勸導，則俗必從化，人皆遷善。往以海內亂離，德教廢絕，吏無慈愛之心，民懷姦詐之意。朕思遵聖法，以德化民，而伽深識朕意，誠心宣導，參等感寤，自赴憲司：明是率土之人，非為難教。若使官盡王伽之儔，民皆李參之輩，刑厝不用，〔厝，士故翻。〕其何遠哉！一乃擢伽為雍令。〔雍縣，岐州治所。雍，於用翻。〕
9太史令袁充表稱：「隋興已後，晝日漸長，開皇元年，冬至之景長十丈二尺七寸二分；〔長一，亙亮翻。〕自爾漸短，至十七年，短於舊三寸七分。日去極近則景短而日長，去極遠則景長而日短；行內道則去極近，行外道則去極遠，〔極，北極也。〕謹按元命包曰：『日月出內道，璇璣得其常。』〔六緯之書，有春秋元命包。孔安國曰：璇，美玉。璣者，正天文之器。旋，似宣翻。〕京房別對曰：『太平，日行上道；昇平，行次道；霸代，行下道。』伏惟大隋啟運，上感乾元，景短日長，振古希有。」〔詩：振古如茲。毛傳曰：振，自也。〕上臨朝，〔朝，直遙翻。〕謂百官曰：「景長之慶，天之祐也。今太子新立，當須改元，宜取日長之意以為年號。」是後百工作役，並加程課，以日長故也。丁匠苦之。〔史言袁充誣天以病民。〕
仁壽元年（辛西、六○一）
1春，正月，乙酉朔，赦天下，改元。
2以尚書右僕射楊素為左僕射，納言蘇威為右僕射。
3丁酉，徙河南王昭為晉王。
5以晉王昭為內史令。
4突厥步迦可汗犯塞，敗代州總管韓弘於恆安。〔鴈門郡，隋代州。厥，九勿翻。迦，古牙翻。可，從刊入聲。汗，音寒。敗，補邁翻。恆，戶登翻。〕
6二月，乙卯朔，日有食之。
7夏，五月，己丑，突厥男女九萬口來降。〔降，戶江翻。〕
8六月，乙卯，遣十六使巡省風俗。〔使，疏吏翻。省，昔景翻。〕
9 乙丑，詔以天下學校生徒多而不精，〔校，戶教翻。〕唯簡留國子學生七十人，太學、四門及州縣學並廢。〔漢置太學，晉武帝立國子學，後國子、太學各置博士以 授生徒。後魏太和二十年，於四門置學，立四門博士。自漢似來，郡有文學，隋郡、縣皆置博士。〕殿內將軍河間劉炫〔殿內將軍，即殿中將軍，隋避諱改之，屬左、右衛。河間郡，瀛州。炫，熒絹翻。〕上表切諫；不聽。〔上，時掌翻。〕秋，七月，【章：十一行本「月」下有「戊戌」二字；乙十一行本同；孔校同；退齋校同。】改國子學為太學。
10初，帝受周禪，恐民心未服，故多稱符瑞以耀之，其偽造而獻者，不可勝計。〔勝，音升。〕冬，十一月，己丑，有事於南郊，如封禪禮，版文備述前後符瑞以報謝雲。
11山獠作亂，〔獠，盧皓翻。蜀有獠。〕以衛尉少卿洛陽衛文昇為資州刺史〔隋志：洛陽縣屬河郡洛州。資陽郡，西魏置資州，治盤石。少，始照翻。〕鎮撫之。 文昇名玄，以字行。初到官，獠方攻大牢鎮，〔開皇十三年，置大牢縣。宋白曰：榮州應靈縣，本漢南安縣，隋置大牢鎮。九域志：在州西一百五十里。〕文昇單騎 造其營，〔騎，奇寄翻。造，七到翻。〕謂曰：「我是刺史，銜天子詔，安養汝等，勿驚懼也！」羣獠莫敢動。於是說以利害，渠帥感悅，解兵而去，〔說，輸芮 翻。帥，所類翻；下同。〕前後歸附者十餘萬口。帝大悅，賜縑二千匹。壬辰，以文昇為遂州總管。〔隋志：遂寧郡，後周置遂州。〕
12潮、成等五州獠反，高州酋長馮盎馳詣京帥，請討之。〔隋志：義安郡，梁置東揚州，後改曰瀛州，平陳置潮州。蒼梧郡，梁置成州，隋後改封州。高涼郡，置高州。酋，才由翻。長，知兩翻。〕帝敕楊素與盎論賊形勢，素歎曰：「不意蠻夷中有如是人！」即遣盎發江、嶺兵擊之。〔江、嶺，謂江南、嶺南也。〕事平，除盎漢陽太守。〔隋志：漢陽郡，後魏曰南奏州，西魏曰成州。守，手又翻。〕
13詔以楊素為雲州道行軍元帥，〔隋志：定襄郡開皇五年置雲州總管府，治大利。〕長孫晟為受降使者，〔長，知兩翻。晟，承正翻。降，戶江翻。使，疏吏翻。〕挾啟民可汗北擊步迦。〔挾，戶頰翻。可，從刊入聲。汗，音寒。迦，古牙翻。〕
二年（壬戌、六○二）
1春，三月，己亥，上幸仁壽宮。
2突厥思力俟斤等〔厥，九勿翻。俟，渠之翻。〕南渡河，掠啟民男女六千口、雜畜二十餘萬而去。〔畜，許又翻。〕楊素帥諸軍追擊，轉戰六十餘裏，大破之，〔帥，讀曰率。〕突厥北走。素復進追，夜，乃之，〔復，扶又翻。〕恐其越逸，令其騎稍後，親引兩騎並降突厥二人與虜並行，虜不之覺；候其頓舍未定，趣後騎掩擊，〔騎，奇寄翻。趣，讀曰促。〕大破之，悉得人畜以歸啟民。自是突厥遠遁，磧南無復寇抄。〔磧，七跡翻。抄，楚交翻。〕素以功進子玄感爵柱國，賜玄縱爵淮南公。〔淮南郡公。〕
3兵部尚書柳述，慶之孫也，〔柳慶見一百六十一卷梁武帝太清二年。〕尚蘭陵公主，怙寵使氣，自楊素之屬皆下之。〔下，遐嫁翻。〕帝問符璽直長萬年韋雲起：〔符璽局，屬門下省，直長四人。萬年，屬京兆。璽，斯氏翻。長，知兩翻。〕「外間有不便事，可言之。」述時侍側，雲起奏曰：「柳述驕豪，未嘗經事，兵機要重，非其所堪，徒以主伲，遂居要職。臣恐物議以為陛下『官不擇賢，專私所愛，』斯亦不便之大者。」帝甚然其言，顧謂述曰：「雲起之言，汝藥石也，可師友之。」秋，七月，丙戌，詔內外官各舉所知。柳述舉雲起，除通事舍人。〔曹魏中書置通事一人，掌呈秦案章，正始中，改為通事舍人，屬中書省。隋改中書省為內史省。〕
4益州總管蜀王秀，容貌緕偉，〔緕，古回翻。〕有膽氣，好武藝。〔好，呼到翻。〕帝每謂獨孫後曰：「秀必以惡終，我在當無慮，至兄弟，必反矣。」大將軍劉噲之討西爨也，帝令上開府儀同三司楊武通將兵繼進。〔此必爨翫再反時。將，即亮翻。〕秀以嬖人萬智光為武通行軍司馬。〔嬖，卑義翻，又博義翻。〕帝以秀任非其人，譴責之，因謂羣臣曰：「壞我法者，子孫也。〔壞，音怪。〕譬如猛虎，物不能害，反為牝間蟲所損食耳。」遂分秀所統。
及太子勇以讒廢，晉王廣為太子，秀意甚不平。太子恐秀終為後患，陰令楊素求其罪而譖之。〔令，力丁翻。〕上遂徵秀，秀猶豫，欲謝病不行。總管司源師諫，〔源師，即北齊源文宗之子，蓋是時亦老矣。〕秀作色曰：「此自我家事，何預卿也！」師垂涕對曰：「師忝參府幕，敢不盡忠！聖上有敕追王，以淹時月，〔「以」，當從隋書源師傳作「已」。蜀本作「己」。〕今乃遷延未去。百姓不識王心，倘生異議，內外疑駭，發雷霆之詐，降一介之使，王何以自明﹖願王熟計之！」朝廷恐秀生變，成子，以原州總管獨孫楷為益州總管，〔平涼郡，置原州。〕馳傳代之。〔傳，株戀翻。〕楷至，秀猶未肯行；楷諷諭久之，乃就路。楷察秀有悔色，因勒兵為備；秀行四十餘裏，將還襲楷，覘知有備，乃止。〔覘，醜廉翻，又醜豔翻。〕
5八月，甲子，皇后獨孫氏崩。太子對上及宮人哀慟絕氣，若不勝喪者；〔勝，音升。〕其處私室，〔處，昌呂翻。〕飲食言笑如平常。又，每朝令進二溢米，而私令取肥肉脯鮓，〔乾肉為脯，釀魚肉為鮓。〕置竹筩中，以蠟閉口，衣襆裹而納之。〔襆，防玉翻，帊也。〕
著作郎王劭上言：「佛說：『人應生天上及生無量壽國之時，〔上，時掌翻。〕天佛放大光明，以香花妓樂來迎。』〔妓，渠綺翻。〕伏惟大行皇后福善禎符，備諸祕記，皆雲是妙善菩薩。〔釋典：菩，普也；薩，濟也。菩薩，言能普濟眾生。菩，薄乎翻。薩，桑葛翻。〕臣謹按八月二十二日，仁壽宮內再雨金銀花；〔雨，於具翻。〕二十三日，大寶殿後夜有神光；〔大寶殿，在仁壽宮中寢殿也。〕二十四日卯時，永安宮北有自然種種音樂，〔種，章勇翻。〕震漢虛空；至夜五更，〔更，工衡翻。〕奄然如寢，遂即升遐，與經文所說，事皆符驗。」上覽之悲喜。
6九月，丙戌，上至自仁壽宮。
7冬，十月，癸丑，以工部尚書楊達為納言。達，雄之弟也。〔雄自廣平王改封清漳，時又改封安德。〕
8閏月，甲申，詔楊素、蘇威與吏部尚書牛弘等脩定五禮。〔五禮，吉、兇、軍、賓、嘉。〕
9上令上儀同三司蕭吉為皇后擇葬地，〔為，於偽翻。〕得吉處雲：「卜年二千，卜世二百。」上曰：「吉凶由人，不在於地。高緯葬父，豈不卜乎！俄而國亡。正如我家墓田，若雲不吉，朕不當為天子；若雲不兇，我弟不當戰沒。」〔上弟整從周武帝伐齊，至幷州，力戰而死。〕然竟從吉言。吉退，告族人蕭平仲曰：「皇太子遣宇文左率深謝餘雲：〔宇文述時為左衛率。率，所律翻。〕『公前稱我當為太子，竟有其驗，終不忘也。今卜山陵，務令我早立。我立之後，當以富貴相報。』吾語之雲：『後四載，太子御天下。』〔語，牛倨翻。載，作亥翻。〕若太子得政，隋其亡乎！吾前紿雲〔紿，徒亥翻。〕『卜年二千』者，三十字也；『卜世二百』者，取世二傳也。汝其識之！」〔識，職吏翻，記也。〕
壬寅，葬文獻皇后於太陵。詔以「楊素經營葬事，勤求吉地，論素此心，事極誠孝，豈與夫平戎 定寇比〔夫，音扶。〕其功業！可別封一子義康公，邑萬戶。」〔義康郡公。隋志：高涼郡杜原縣舊有宋康郡，平陳改曰義康郡。〕並賜田三十頃，絹萬段，米萬 石，金珠綾錦稱是。〔稱，尺證翻。〕
10蜀王秀至長安，上見之，不與語；明日，使使切襄之。〔使使，下疏吏翻。〕秀謝罪，太子諸王流涕庭謝。上曰：「頃者秦王糜費財物，我以父遣訓之。今秀蠹害生民，當以君道繩之。」 於是付執法者。開府儀同三司慶整諫曰：〔慶姓，出於齊大夫慶氏。〕「庶人勇既廢，奏王已薨，陛下見子無多，〔見，賢遍翻。〕何至如是！蜀王性甚耿介，今被 重責，〔被，皮義翻。〕恐不自全。」上大怒，欲斷其舌，〔斷，丁管翻。〕因謂羣臣曰：「當斬秀於市以謝百姓。」乃令楊素等推治之。〔治，直之翻。〕
太子陰作偶人，縛手釘心，枷鎮杻械，〔訂，丁定翻。杻，敕九翻。〕書上及漢王姓名，仍雲「請西嶽慈父聖母【章十一行本「母」下有「神兵」二字；乙十一行本同；孔本同；張校同。】收楊堅、楊諒神魂，如此形狀，勿令散蕩。」密埋之華山下；〔華，戶化翻。〕楊素發之，又元「秀妄述圖讖，稱京師妖異，造蜀地徵祥」；〔妖，於驕翻。徵，與禎同。〕並作檄文，雲「指期問罪」，置秀集中，〔集，文集也。隋志曰：別集者，蓋漢東京之所創也。自靈均已降，屬文之士眾矣，然其志尚不同，風流殊別；後之君子，欲觀其體勢而見其心靈，故別聚焉，名之為集。辭人景慕，並自記載，以成書部。〕俱以聞奏。上曰：「天下寧有是邪！」〔邪，音耶。〕十二月，癸巳，廢秀為庶人，幽之內侍省，不聽與妻子相見，唯獠婢二人驅使，〔獠，魯皓翻。〕連坐者百餘人。秀上表摧謝曰：〔上，時掌翻。〕「伏願慈恩，賜垂矜愍，殘息未盡之間，希與瓜子相見；請賜一穴，令骸骨有所。」瓜子，其愛子也。上因下詔數其十罪，〔數，所具翻。〕且曰：「我不知楊堅、楊諒是汝何親﹖」後乃聽與其子同處。〔處，昌呂翻。〕
初，楊素嘗以少譴敕送南臺，〔南臺者，御史臺也。立國面朝後布，臺省皆在南，故尚書省曰南省，御史臺曰南臺。少，詩沼翻。〕命治書侍御史柳彧治之。〔治，直之翻；下同。〕素恃貴，坐彧牀。彧從外來，【章：甲十一行本「來」下有「見之」二字；乙十一行本同；孔本同；張校同。】於陛下端笏整容謂素曰：「素曰：「奉敕治公之罪！」素遽下。彧據案而坐，立素於庭，辨詰事狀素由是銜之。〔詰，去吉翻。〕蜀王秀嘗從彧求李文博所撰治道集，〔李文博，博陵人，仕隋不調。性貞介鯁直，好學不倦，至於教義名理，特所留心；讀書至治亂得失，忠臣烈士，未嘗不反覆吟翫。長於議論，亦善屬文，著治道集十卷，大行於世。夫其文大行而仕不遇，何也﹖治，直吏翻。〕彧與之；秀遺彧奴婢十口。〔遣，於季翻。〕及秀得罪，素奏彧以內臣交通諸侯，除名為民，配戍懷遠鎮。〔新唐志，營州有懷遠城。〕
帝使司農卿趙仲卿往益州窮按秀事，秀之賓客經過之處，仲卿必深文致法，州縣長吏坐者太半。〔過，音戈。長，音知兩翻。〕上以為能，賞賜甚厚。
久之，貝州長史裴肅〔隋志：清河郡，後周置貝州。〕遣使上書，稱：「高熲以不挺良才，元勳佐命，為眾所疾，以至廢棄；〔熲廢見上卷開皇十九年。使，疏吏翻。上，時掌翻。〕願陛下錄其大功，忘其子過。又二庶人得罪已久，〔二庶人，謂勇、秀。〕寧無革心！願陛下弘君父之慈，顧天性之義，〔經曰：父子之道，天性也。〕各封小國，觀其所為：若能遷善，漸更增益；如或不悛，〔悛，醜緣翻。〕貶削非晚。今者自新之路永絕，愧悔之心莫見，豈不哀哉！」書奏，上謂楊素曰：「裴肅憂我家事，此，亦至誠也。」於是徵肅人朝。〔朝，直遙翻；下同。〕太子聞之，謂左庶子張衡曰：「使勇自新，欲何為也﹖」衡曰：「觀肅之意，欲令如吳太伯、漢東海王耳。」〔吳太伯，註已見前。漢東海王彊事見光武紀。此張衡為裴肅解也。令，力丁翻。〕肅至，上面諭以勇不可復收之意而罷遣之。肅，俠之子也。〔裴俠見一百五十六卷梁武帝中大通五年。復，扶又翻。〕
楊素弟約及從父文思、文紀、〔從，才用翻。〕族父忌並為尚書、列卿，諸子無汗馬之勞， 位至柱國、刺史；廣營資產，自京師及諸方都會處，邸店、碾磑、〔碾，尼展翻。丁度集韻，碾，女箭翻，所以轢物器也。磑，五對翻，並磨也。〕使利田宅，不可 勝數；〔勝，音升。〕家僮千數，後庭妓妾曳綺羅者以千數；〔妓，渠綺翻。〕第宅華侈，制擬宮禁；親故吏佈列清顯。〔隋書素傳作「親戚故吏」，此逸「戚」 字。〕既廢一太子及一王，威權愈盛。朝臣有違忤者，或至誅夷；〔忤，五故翻。〕有附會及親戚，雖無才用，必加進擢；朝廷靡；朝廷靡然，莫不畏附。敢與素抗 而不橈者，〔橈，奴教翻，屈也。〕獨柳彧及尚書右丞李綱、大理卿梁毗而已。
始，毗為西寧州刺史，〔隋志：越巂郡，後置嚴州，閏皇六年，改曰西寧州，十八年又改曰巂州。毗刺西寧，蓋十八年以前。〕凡十一年，蠻夷酋長皆以金多者為豪雋，遞相攻奪，略無寧歲，毗患之。後因諸酋長相帥以金遺毗，〔酋，才由翻。帥，讀曰率。長，知兩翻。遺，於季翻。遺，於季翻。〕毗置金坐側，〔坐，徂臥翻。〕對之慟哭，而謂之曰：「此物飢不可，食寒不可衣，〔衣，於既翻。〕汝等以此相滅，不可勝數，〔勝，音升。〕今將此來，欲殺我邪！」〔邪，音耶。〕一無所納。於是蠻夷感悟，遂不相攻擊。上聞而善之，徵為大理卿處法平允。〔處，昌呂翻，信也，當也。〕
毗見楊素專權，恐為國患，乃上封事曰：「臣聞臣無有作威作福，其害於而家，兇於而國。〔書洪範之言。上，時掌翻。〕竊見左僕射越國公素，幸遇愈重，權勢日隆，搢紳之徒，屬其視聽。〔言注耳目也。屬，之慾翻。〕忤旨者嚴霜夏零，阿旨者甘雨冬樹；〔忤，五故翻。澍，之戍翻，又殊遇翻。〕榮枯由其脣吻，廢興候其指麾；所私皆非忠讜，〔讜，音黨。〕所進鹹是親戚，子弟佈列，兼州連縣。天下無事，容息異圖；四海有虞，必為禍始。〔黎陽之變，卒如毗言。〕夫姦臣擅命，有漸而來，〔夫，音扶。〕王莽資之於積年，桓玄基之於易世，而卒殄漢祀，終傾晉祚。〔二事具漢、晉紀。卒，子恤翻。〕陛下若以素為阿衡，臣恐其心未必伊尹也。伏願揆鋻古今，量為處置，〔量，音良。處，昌呂翻。〕俾洪基永固，率土幸甚！」書奏，上大怒，收毗繫獄，親詰之。〔詰，去吉翻。〕毗極言「素擅寵弄權，將領之處，殺戮無道。〔將，即亮翻。〕又太子、蜀王罪廢之日，百僚無不震竦，唯素揚眉奮肘，喜見容色，〔見，賢遍翻。〕利國家有事以為身幸。」上無以屈，乃釋之。
其後上亦寖疏忌素，乃下敕曰：「僕射國之宰輔，不可躬親細務，但三五日一向省，評論大事。」外示優崇，實奪之權也。素由是終亡壽之末，不復通判省事。出楊約為伊州刺史。〔隋志：河南郡陸渾縣，東魏置伊川郡及北荊州，後周改曰和州，開皇初，又改曰伊州。〕
素既被疏，〔被，皮義翻。〕使部尚書柳述益用事，攝兵部尚書書，參掌機密；〔按述傳：仁壽中，判兵部尚書事，壽拜兵部尚書，參掌機密；投表陳讓，乃令攝兵部尚書事。〕素由是惡之。〔惡，烏路翻。〕
太子問於賀若弼曰：「楊素、韓擒虎、史萬歲皆稱良將，其優劣何如﹖」弼曰：「楊素猛將，非謀將；韓擒虎鬬將，非領將；史萬歲騎將，非大將。」太子曰：「然則大將誰也﹖」弼拜曰：「唯殿下所擇！」弼意自許也。〔若，人者翻。將，即亮翻；下同。騎，奇寄翻。〕
11交州俚帥李佛子作亂，〔交趾郡，交州。俚，音裏。帥，所類翻。〕據越王故城，〔此城蓋秦漢間駱越之王所築也。〕遣其兄子大權據龍編城，〔交州，舊治龍編縣，隋志治宋平，而龍編以縣屬州。〕其別帥李普鼎據烏延城。〔帥，所類翻；下同。〕楊素薦瓜州刺史長安劉方〔敦煌郡置瓜州。〕有將帥之略，詔以方為交州道行軍總管，統二十七營而進。方軍令嚴肅，有犯必斬；然仁愛士卒，有疾病者親臨撫養，士卒亦以此懷之。至都隆嶺，遇賊，擊破之。進軍臨佛子營，先諭以禍福。佛子懼，請降，〔降，戶江翻。〕送之長安。
三年（癸亥、六○三）
1秋，八月，壬申，賜幽州總管燕榮死。〔燕，因肩翻。〕榮性嚴酷，鞭撻左右，動至千數。嘗見道次叢荊，以為堪作杖，命取之，輒以試人。人或自陳無罪，榮曰：「後有罪，當免汝。」既而有犯，將杖之，人曰：「前日被杖，使君許以有罪宥之。」榮曰：「無罪尚爾，況有罪邪！」〔被，皮義翻。使，疏吏翻。邪，音耶。〕杖之自若。
觀州長史元弘嗣〔隋志：平原郡東光縣，舊置勃海郡，隋廢郡，置觀州。杜佑曰：開皇三年，改別駕、治中為長史、司馬。觀，古玩翻。長，知兩翻。〕遷幽州長史，懼為榮所辱，固辭。上敕榮曰：「弘嗣杖十已上罪，皆須奏聞。」榮忿曰：「豎子何敢玩我！」於是遣弘嗣監納倉粟，颺得一糠一舦，皆罰之。〔監，古銜翻。颺，與章翻，又餘亮翻。舦，音比。〕每笞雖不漢十，然一日之中，或至三數。如是歷年，怨隙日構。榮遂收弘嗣付獄，禁絕其糧，弘嗣抽絮雜水咽之。〔咽，於甸翻。〕其妻詣闕稱冤，上遣使按驗，〔使，疏吏翻。〕奏榮暴虐，贓穢狼籍；徵還，賜死。元弘嗣代榮為政，酷又甚之。
2九月，壬戌，置常平官。〔開皇初，置義倉，今置常平官掌之。〕
3是歲，龍門王通詣闕獻太平十二策，〔隋志：龍門縣屬河東郡。〕上不能用，罷歸。通遂教授於河汾之間，弟子自遠至者甚眾，累徵不起。楊素甚重之，勸之仕，通曰：「通有先人之弊廬足以蔽風雨，薄田足以具似龝，〔龝，諸延翻，厚粥。〕讀書談道足以自樂。〔樂，音洛。〕願明公正身以治天下，〔治，直之翻。〕時和歲豐，【章：甲十一行本「時」上有「使」字，「歲」作「年」；乙十一行本同；孔本同。】通也受賜多矣，不願仕也。」或譖通於素曰：「彼實慢公，公何敬焉﹖」素以問通，通曰：「使公可慢，則僕得矣；不可慢，則僕失矣：得失在僕，公何預焉！」素待之如初。
弟子賈瓊問息謗，通曰：「無辯。」問止怨，曰：「不爭。」通嘗稱：「無赦之國，其刑必平；重斂之國，其財必削。」〔斂，力贍翻。〕又曰：「聞謗而怒者，讒之囮也；見譽而喜者，佞之媒也：絕囮去媒，讒佞遠矣。」〔囮，餘周翻，又五戈翻，鳥媒也。爾雅翼曰：按說文，囮，譯也。率鳥者繫生鳥以來之，名曰囮，讀若譌。譽，音餘。去，羌呂翻。〕太業末，卒於家，〔卒，子恤翻。〕門人諡曰文中子。〔通卒，門人議曰：「禮，男子生有字，所以昭德；死有諡，所以易名。仲尼既沒，文尼既沒，文不在茲乎！易曰，『黃裳元吉，文在中也。』請諡曰文中子。」〕
4突厥步迦可汗所部大亂，鐵勒僕骨等十餘部皆叛，步迦降於啟民。〔隋書：鐵勒之先，匈奴之苗裔也，種類最多，自西海之東，依據山谷，往往不絕。獨洛河北有僕骨、同羅、韋紇、拔也古、覆羅，並號俟斤，蒙陳、吐如、紇斯結、渾、斛薛等諸姓，勝兵可二萬。伊吾以西，焉耆之北， 傍白山則有契弊、薄落職、乙咥、蘇婆、鍫曷、鳥讙、紇骨、也咥、於尼讙等，勝兵可二萬。金山西有薛延妷、咥勒兒、十槃、達契等，一萬餘兵。唐國北傍阿得 水，則有訶咥、曷髪、撥忽、比千、具海、曷比悉、何嵯蘇、拔也末渴達等，有三萬餘兵。得嶷海東有路羯、三索咽、蔑促、隆忽等諸姓，八千餘。佛菻東則有恩 屈、阿蘭、北褥九離、伏嗢昏等，近二萬人。北海南則都波等。雖姓氏各別，總謂為鐵勒。並無君長，分屬東、西兩突厥。人性兇忍，善於騎射，貪婪尤甚，以寇抄為生。自突厥有國，東西征討，皆資其用，以制北荒。迦，古牙翻。可，從刊入聲。汗，音寒。〕步迦眾潰，西奔吐谷渾；長孫晟送啟民置磧口，啟民於是盡有步迦之眾。〔磧，七跡翻。〕
