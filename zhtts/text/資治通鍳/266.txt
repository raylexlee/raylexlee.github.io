△卷第二百六十五
唐紀八十一〔起閼逄困敦（甲子）五月，盡柔兆攝提格（丙寅），凡二年有奇。〕
昭宗聖穆景文孝皇帝下之下
天祐元年（甲子、九〇四）
1五月，丙寅，加河陽節度使張漢瑜同平章事。
2帝宴朱全忠及百官於崇勳殿，〔時以洛陽宮前殿為貞觀殿，內朝為崇勳殿。〕既罷，復召全忠宴於內殿；〔復，扶又翻。〕全忠疑，不入。帝曰：「全忠不欲來，可令敬翔來。」全忠擿翔使去，曰：「翔亦醉矣。」〔全忠疑帝欲圖己，敬翔其腹心也，故亦不使之。擿，他狄翻。〕辛未，全忠東還；〔還，從宣翻，又如字。〕乙亥，至大梁。
3忠義節度使趙匡凝遣水軍上峽攻王建夔州，〔趙匡凝以襄陽之甲窺夔在三峽上游，泝流攻之，故曰上峽。上，時掌翻。〕知渝州王宗阮等擊敗之。萬州刺史張武作鐵焴絕江中流，立柵於兩端，謂之「鏁峽」。〔敗，補邁翻。焴，古恆翻。鏁，即鎖字。〕
4六月，李茂貞、王建、李繼徽傳檄合兵以討朱全忠；全忠以鎮國節度使朱友裕為行營都統，將步騎擊【章：十二行本「擊」上有「數萬」二字；乙十一行本同；孔本同。】之；〔當是時，蜀兵不出，朱全忠之兵力不能及也，令朱友裕擊岐、邠耳。〕命保大節度使劉鄩棄鄜州，引兵屯同州，引兵屯同州。〔劉鄩在鄜州，逼近李茂貞、繼徽，聲援不接，故使棄鄜還屯同州，與朱友裕合勢。鄜，音夫。〕癸丑，全忠引兵自大梁西討茂貞等；秋，七月，甲子，過東都入見；見，賢遍翻。〕壬申，至河中。
5西川諸將勸王建乘李茂貞之衰，攻取鳳翔。建以問節度判官馮涓，〔涓，圭淵翻。〕涓曰：「兵者兇器，殘民耗財，不可窮也。〔言不可窮兵。極其兵力，好戰不休，是窮兵也。〕今梁、晉虎爭，劫不兩立，〔梁，朱全忠。晉，李克用。〕若併而為一，舉兵向蜀，雖諸葛亮復生，不能敵矣。〔復，扶又翻。〕鳳翔，蜀之藩蔽，不若與之和親，結為婚姻，無事則務農訓，兵，保固疆埸，〔埸，音亦。〕有事則覘其機事，觀釁而動，可以萬全。」覘，醜廉翻，又醜豔翻。釁，許覲翻。〕建曰：「善！茂貞雖庸才，然有強悍之名，〔悍，下罕翻，又侯旱翻。〕遠近畏之，與全忠力爭則不足，自守則有餘，使為吾藩蔽，所利多矣。」乃與茂貞脩好。〔王建既併山南諸州，阻關而守，關外倚李茂貞為藩蔽，故與之脩好。好，呼到翻。〕丙子，茂貞遣判官趙鍠如西川，為其姪天雄節度使繼勳求婚；〔鍠，戶盲翻。為，於偽翻。此天雄軍治秦州，屬李茂貞。〕建以女妻之。〔妻，七細翻。〕茂貞數求貨及甲兵於建，建皆與之。〔角軍實以厚寇讎，豈王建之本心哉！倚以自蔽，不其數也。數，所角翻。〕
王建賦斂重，人莫敢言。馮涓因建生日獻頌，先美功德，後言生民之苦。建愧謝曰：「如君忠諫，功業何憂！」賜之金帛。自是賦斂稍損。〔史言馮涓因獻頌而進規，故其諫易入。斂，力贍翻。〕
6初，朱全忠自鳳翔迎車駕還，〔見二百六十三卷天復三年。還，從宣翻，又如字。〕見德王裕眉目疏秀，且年齒已壯，惡之，〔惡，烏路翻。全忠欲鞾，利立庸幼；德王裕貌秀而齒長，立之非己之利也，故惡之。〕私謂崔胤賣臣耳。」〔史言朱全忠之狡猾。〕帝自離長安，日憂不測，與皇后終日沈飲，或相對涕泣。〔離，力智翻。是年正月壬戌，帝離長安而東。沈，持林翻。〕全忠使樞密使蔣玄暉伺察帝，動靜皆知之。〔伺，相吏翻。〕帝從容謂玄暉曰：「德王朕之愛子，全忠何故堅欲殺之﹖」因泣下，齧中指血流。玄暉具以語全忠，〔史言昭宗之輕脫以速禍。從，千容翻。齧，五結翻。語，牛倨翻。〕全忠愈不自安。
時李茂貞、楊崇本、李克用、劉仁恭、王建、楊行密、趙匡凝移往來，皆以興復為辭。全忠方引兵西討，〔西討岐、邠。〕以帝有英氣，恐變生於中，欲立幼君，易謀禪代。〔易，以豉翻。〕乃遣判官李振至洛陽，與玄暉及左龍武統軍朱友恭、右龍武統軍氏叔琮等圖之。
八月，壬寅，帝在椒殿，〔椒殿，皇后殿也。史炤曰：椒殿亦猶椒房之稱。〕玄暉選龍武牙官史太等百人夜叩宮門，言軍前有急奏，〔軍前，謂西討行營軍前也。〕欲面見帝。夫人裴貞一開門見兵，曰：「急奏何以兵為﹖」史太殺之。玄暉問：「至尊安在﹖」昭儀李漸榮臨軒呼曰：〔呼，火故翻。〕「寧殺我曹，勿傷大家！」帝方醉，遽起，單衣繞柱走，史太追而弒之。〔年三十八。〕漸榮以身蔽帝，太亦殺之。又欲殺何後，後求哀於玄暉，乃釋之。〔何後祈生於蔣玄暉而卒以玄暉死，屈節以荀歲月之生，豈若以身殉昭宗之不失節也！〕
癸卯，蔣玄暉矯詔稱李漸榮、裴貞一弒逆，宜立輝王祚為皇太子，更名柷，〔更，工衡翻柷，昌六翻。〕監軍國事。〔監，古銜翻。〕又矯皇后令，太子於柩前即位。宮中恐懼，不敢出聲哭。丙午，昭宣帝即位，時年十三。
7李克用復以張承業為監軍。〔李克用匿張承業見上卷天復三年。監，古銜翻。〕
8淮南將李神福攻鄂州未下，〔天復三年，李神福始攻鄂州，天祐元年又攻鄂州，事並見上卷。〕會疾病，還廣陵，楊行密以舒州團練使泌陽劉存代為招討使；〔泌陽，漢湖陽縣地，後魏置石馬縣，後訛為上馬，貞觀元年廢，開元十六年復割湖陽置上馬縣，天寶元年改曰泌陽，屬唐州。宋白曰：泌陽縣本漢舞陰縣地云云，同上。唐改泌陽，以地在泌水之陽也，唐州治焉。泌，兵媚翻。〕神福尋卒。宣州觀察使臺濛卒，〔卒，子恤翻。〕楊行密以其子牙內諸軍使渥為宣州觀察使，右牙都指揮使徐溫謂渥曰：「王寢疾而嫡嗣出藩，此必姦臣之謀。他日相召，非溫使者及王令書，慎無亟來！」〔諸侯下令於境內，謂之令書，以異於天子所下制、詔、敕之書也。亟，紀力翻。為徐溫召渥張本。〕渥泣謝而行。
9九月，己巳，尊皇后為皇太后。
10朱全忠引兵北屯永壽，南至駱谷，〔軍永壽，所以致邠兵；自此而南至駱谷，所以致岐兵。〕鳳翔、邠寧兵竟不出。辛未，東還。
11冬，十月，辛卯朔，日有食之。
12朱全忠聞朱友恭等弒昭宗，陽驚，號哭〔號，戶刀翻。〕自投於地，曰：「奴輩負我，令我受惡名於萬代！」癸巳，至東都，〔自軍前東還至東都。〕伏梓宮慟哭流涕，又見帝自陳非己志，請討賊。〔帝，昭宣帝也。賊，弒君之賊。〕先是，護駕軍士有掠米於市者，〔先，悉薦翻。〕甲午，全忠奏朱友恭氏叔琮不戢士卒，侵援市肆，〔以此二人罪，不敢昌然以弒逆之罪罪之。〕友恭貶崖州司戶，復姓名李彥威，〔李彥威，壽州人，客汴州，殖財任俠，朱全忠愛而子之。考異見二百五十九卷景福二年。〕叔琮貶白州司戶，尋皆賜自盡。彥威臨刑大呼曰：「賣我以塞天下之謗，〔呼，火故翻。塞，悉則翻。〕如鬼神何！行事如此，望有後乎！」
丙申，天平節度使張全義來朝。丁酉，復以全忠為宣武、護國、宣義、天平節度使；以全義為河南尹兼忠武節度使、判六軍諸衛事。〔朱兵忠兼忠武，張全義帥天平，見上捲上年。朱友恭、氏叔琮既誅，以全義領宿衛。〕乙巳，全忠辭赴鎮，庚戌至大梁。
13鎮國節度使朱友裕薨於棃園。〔死於棃園行營。〕
14光州叛楊行密，降朱全忠，〔降，戶江翻。〕行密遣兵圍之，與鄂州皆告急於全忠。〔楊行密使其將劉存攻杜洪於鄂州。〕十一月，戊辰，全忠自將兵五萬自潁州濟淮，〔自潁州潁上縣取正陽濟淮。〕軍於霍丘，〔九域志，霍丘縣在壽州東一百二十七里。按元豐之壽州治下蔡。〕分兵救鄂州。淮南兵釋光州之圍還廣陵，按兵不出戰，全忠分命諸將大掠淮南以困之。
15錢鏐潛遣衢州羅城使葉讓殺刺史陳璋，事泄；〔錢鏐恨陳璋見二百六十二卷天復二年。〕十二月，璋斬讓而叛，降於楊行密。〔降，戶江翻。〕
16初，馬殷弟〔賨，徂宗翻。沈，持林翻。〕事孫儒，為百勝指揮使；〔以百戰百勝名軍。〕儒死，事楊行密，屢有功，遷黑雲指揮使。行密嘗從容問其兄弟，〔從，千容翻。〕乃知為殷之弟，大驚曰：「吾常怪汝器度緕偉，〔緕，古回翻。〕困非常人。當遣汝歸。」賨泣辭曰：「賨淮西殘兵，〔馬賨從秦宗權、孫儒起於淮西，故云然。〕大王不殺而寵任之；湖南地近，嘗得兄聲問，賨事大王久，不願歸也。」行密固遣之。是歲，賨歸長沙，行密親餞之郊。
賨至長沙，殷表賨為節度副使。他日，殷議入貢天子，賨曰：「楊王地廣兵強，〔楊行密封吳王，故稱之。〕與吾鄰接，不若與之結好，〔好呼到翻。〕大可以為緩急之援，小可通商旅之利。」殷作色曰：「楊王不事天子，一旦朝廷致討，罪將及吾。汝置此論，勿為吾禍！」〔史言馬殷畏朱全忠。〕
17初，清海節度使徐彥若遺表薦副使劉隱權留後，〔事見二百六十二卷天復元年。〕朝建以兵部尚書崔遠為清海節度使。遠至江陵，聞嶺南多盜，且畏隱不受代，不敢前，朝建召遠還。隱遣使以重賂結朱全忠，乃奏以隱為清海節度使。〔史言劉隱自託於朱全忠。〕
昭宣光烈孝皇帝〔諱祚，即位更名柷，昭宗第九子。後唐明宗天成三年立廟於曹州，
四年乃追崇諡號。〕
天祐二年（乙丑，九〇五）
1春，正月，朱全忠遣諸將進兵逼壽州。〔是時壽州治壽春，朱全忠自霍丘遣諸將進逼之。〕
2潤州團練使安仁義勇決得士心，故淮南將王茂章攻之，踰年不克。〔王茂章攻潤州事，始上卷天復三年八月。〕楊行密使謂之曰：汝之功吾不忘也，〔安仁義歸楊行密，破趙鍠、孫侕，平宣、潤，皆有功。〕能束身自歸，當以汝為行軍副使，但不掌兵耳。」仁義不從。茂章為地道入城，遂克之。仁義舉族登樓，眾不敢逼。〔安仁義在淮南軍中號最善射，眾憚之，故不敢逼。〕先是攻城諸將見仁義輒罵之，〔先，悉薦翻。〕惟李德誠不然，至是仁義召德誠登樓，謂曰：「汝有禮，吾今以為汝功。」且以愛妾贈之。【章：十二行本「之」下有「乃擲弓於地」五字；乙十一行本同；孔本同；張校同；退齋校同。】德誠掖之而下，井其子斬於廣陵市。〔田頵、朱延壽、安仁義，淮南諸將中之鎗鎗者也。三叛連衡，不足以病楊行密。其年之餘，相次禽殄，行密未易才也。〕
3兩浙兵圍陳詣於睦州，〔陳詣叛錢鏐事始上卷天復三年。〕楊行密遣西南招討使陶雅將兵救之；軍中夜驚，士卒多踰壘亡去，左右及裨將韓球奔告之，雅安臥不應，須臾自定，亡者皆還。〔史言御眾之術，惟靜足以制動。〕錢鏐遣其從弟鎰及指揮使顧全武、王球禦之，為雅所敗，〔從，才用翻。鎰，九質翻。敗，補邁翻。〕虜鎰及球以歸。
4庚午，朱全忠命李振知青州事，代王師範。〔朱全忠寬西顧之虜，然命李振代王師範。〕
5全忠圍壽州，州人閉壁不出。全忠乃自霍丘引歸，〔朱全忠遣諸將逼壽州城下，而留屯霍丘為後勢。〕二月辛卯，至大梁。〔霍丘至大梁九百餘裏。〕
6李振至青州，王師範舉族西遷，至濮陽，素服乘驢而進；〔至濮陽已入朱全忠巡屬，故囚服乘驢以請罪。濮，專木翻。〕至大梁，全忠客之。表李振為青州留後。
7戊戌，以安南節度使、同平章事朱全昱為太師，致仕。全昱，全忠之兄也，戇樸無能，〔戇，竹巷翻。〕先領安南，全忠自請罷之。
8是日社，〔自古以來，以戊日社。戊，土也。立春以後歷五戊則社日。〕全忠使蔣玄暉昭宗諸子德王裕、棣王祤、虔王禊、沂王禋、遂王禕、景王祕、祁王琪、【章：十二行本「琪」作「祺」；乙十一行本同；孔本同。】雅王禛、〔禛，之人翻。〕瓊王祥，置酒九曲池，〔九曲池在洛苑中。〕酒酣，悉縊殺之，投屍池中。
9朱全忠遣其將曹延祚將兵與杜洪共守鄂州，庚子，淮南將劉存攻拔之，〔天復二年正月，淮南兵攻鄂州，踰兩期而後克。〕執洪、祚及汴兵千餘人送廣陵，悉誅之。〔僖宗光啟二年，杜洪據鄂州，至是而亡。〕行密以存為鄂嶽觀察使。
10己酉，葬聖穆景文孝皇帝於和陵，〔和陵在河南緱氏縣懊來山，是年更名太平山。〕廟號昭宗。
11三月，庚午，以王師範為河陽節度使。
12戊寅，以門下侍郎、同平章事獨孤損同平章事，充靜海節度使；〔罷獨孤損政事耳。靜海軍治交州，在嶺海之外，損安得至邪！〕以禮部侍郎河間張文蔚同平章事。〔蔚，紆勿翻。〕甲申，以門下侍郎、同平章事裴樞為左僕射，崔遠為右僕射，並罷政事。
初柳璨及第，不四年為宰相，性傾巧輕佻。〔佻，他彫翻。〕時天子左右皆朱全忠腹心，璨曲意事之。同列裴樞、崔遠、獨孤損皆朝廷宿望，意輕之，璨以為憾。和王傅張廷範，〔和王福亦昭宗之子。〕本優人，有寵於全忠，奏以為太常卿。樞曰：「廷範勳臣，幸有方鎮，〔言幸有方鎮可以處之。〕何藉樂卿！〔太常卿掌禮樂，故曰樂卿。言勳人處之之職當各當其分，不藉樂卿以榮。〕恐非元帥之旨。」〔朱全忠時為諸道元帥，故稱之。〕持之不下。〔下，戶嫁翻。〕全忠聞之，謂賓佐曰：「吾常以裴十四器識真純，不入浮薄之黨；〔裴樞，第十四。〕觀此議論，本態露矣。」〔言其猶持清議也。〕璨因此並遠、損譖於全忠，故三人皆罷。
以吏部侍郎楊濊同平章事。涉，收之孫也。〔楊收見懿宗紀，為相，以罪貶死。〕為人和厚恭謹，聞當為相，與家人相泣，謂其子凝式曰：「此吾家之不幸也，必為汝累。」〔累，良瑞翻。〕
13加清海節度使劉隱同平意事。
14壬辰，河東都押牙蓋寓卒，遺書勸李克用省營繕，薄賦斂，求賢俊。〔史言蓋寓垂歿不忘效忠於李克用。蓋，古盍翻，姓也。省，所景翻。〕
15夏，四月，庚子，有彗星出西北。〔彗，祥歲翻，又徐醉翻，又音歲。〕
16淮南將陶雅會衢、睦兵攻婺州，〔光化三年，田頵為楊行密所攻，錢鏐取婺州，使沈夏守之。〕錢鏐使其弟鏢將兵救之。〔鏢，四燒翻。〕
17五月，禮院奏，皇帝登位應祀南郊；敕用十月甲什行之。〔為朱仕忠殺柳璨、蔣玄暉張本。〕
晈乙丑，彗星長意天。彗所以除舊布新，易姓之徵也。薛居正五代史曰：是年工月甲辰，有彗出於北河，貫文昌，其長三丈餘。五月乙丑，復出軒轅、大角，及於天市垣，光耀嚴猛。
柳璨恃朱全忠之勢，恣為威福。會有星變，佔者曰：「君臣俱災，宜誅殺以應之。」璨因疏其素所不快者於全忠曰：「此曹皆聚徒棋議，怨望腹非，〔橫，戶孟翻。非，亦作誹。〕宜以之塞災異。」〔塞，悉則翻。〕李振亦言於朱全忠曰：「朝廷所以不理，良由衣冠浮薄之徒紊亂綱紀；〔紊，音問。〕且王欲圖大事，〔謂篡奪也。〕此曹皆朝廷之難制者也，不若盡去之。」〔去，羌呂翻。〕全忠以為然。癸酉，貶獨孤損為棣州刺史，裴樞為登州刺史，崔遠為萊州刺史。乙亥，貶吏部尚書陸扆為濮州司戶，工部尚書王溥為淄州司戶。庚辰，貶太子太保致仕趙崇為曹州司戶，兵部侍節王贊為濰州司戶。〔濰，音維。唐武德二年分青州北海縣置濰州，八年州廢，以北海還屬青州。此時蓋復置濰州也。自餘或門胄高華，或科第自進，居三省臺閣，以名檢自處，〔處，昌呂翻。〕聲跡稍著者，皆指為浮薄，貶逐無虛日，搢紳為之一空。〔為，於偽翻。〕辛巳，再貶裴樞為瀧州司戶，劉昫曰：瀧州治瀧水縣，本漢端溪縣地。晉分端溪立龍鄉縣，隋改龍鄉為平原縣，又改為瀧水。唐平蕭銑，置瀧州。瀧，閭江翻。〕獨孤損為瓊州司戶，崔遠為白州司戶。
晧甲申，忠義節度使趙匡凝遣使脩好於王建。〔趙匡凝東結淮南，西通巴蜀，欲交鄰以抗朱全忠也，適以動朱全忠之兵。好，呼到翻。〕
20六月，戊子朔，敕裴樞、獨孤損、崔遠、陸扆、王溥、趙崇、王贊等並所在賜自盡。
時全忠聚樞等及朝士貶官者三十餘人於白馬驛，〔白馬驛在滑州白馬縣。〕一夕盡殺之，投屍於河。初，李振屢舉進士，竟不中第，〔中，竹仲翻。〕故深矣搢紳之士，言於全忠曰：「此輩常自謂清流，宜投之黃河，使為濁流！」全忠笑而從之。
振每自汴至洛，朝廷必有竄逐者，時人謂之鴟梟。〔朝，直遙翻。；下同。梟，堅堯翻。〕見朝士皆頤指氣使，〔以頤指麾，以氣使令，言其怙朱全忠之劫而肆其驕豪也。〕旁若無人。
全忠嘗與僚佐及遊客坐於大柳之下，全忠獨言曰：「此柳宜為車轂。」〔轂，古鹿翻。〕眾莫應。有遊客數人起應曰：「宜為車轂。」全忠勃然厲聲曰：「書生輩好順口玩人，皆此類也！〔好，呼到翻。言順口附和以玩狎人。〕車轂須用夾榆，〔說文：榆，白枌。所謂夾榆，乃今之田榆也，生田塍間，其皮類槐，其肉理堅緻而赤，鋸以為器，堅而耐久。車轂眾輻所湊，其木宜堅緻者。呂俛曰：櫅榆宜作車轂。爾雅雲，白棘也櫅，相稽翻。〕柳木豈可為之！」顧左右曰：「尚何待！」左右數十人，捽言「宜為車轂」者悉撲殺之。〔捽，昨沒翻。撲弼角翻。〕
乙丑，司空致仕裴贄貶青州司戶，尋賜死。
柳璨餘怒所注，猶不過十數，張文蔚力解之，乃止。
時士大夫避亂，多不入朝，壬辰，敕所在州縣督遣，無得稽留。前司勳員外郎李延古，德裕之孫也，去官居平泉莊，〔李德裕有平泉莊，在河南府界。德裕平泉記曰：先公眺想，屬注伊川，吾於是有退居河洛之志。於龍門得喬處士故居，翦荊棘，驅狐狸而為之。康駢曰：平白莊去洛城三十里。〕詔下未至，【：十二行本「至」下有「戊申」二字；乙十一行本同；退齋校同。】責授衛尉寺主簿。
秋，七月，癸亥，太子賓客致仕柳遜貶曹州司馬。
21庚什夜，天雄牙將李公佺與牙軍謀亂，羅紹威覺之；公佺焚府舍，剽掠，奔滄州。〔為羅紹威誅牙將張本。佺，且綠翻。剽，匹妙翻。時劉守文據滄州。〕
22八月，王建遣前山南西道節度使堊宗賀等將兵擊昭信節使馮行襲於金州。〔馮行襲附朱全忠。〕
23朱全忠以趙匡凝東與楊行密交通，西與王建結婚，乙未，遣武寧節度使楊師厚將兵擊之；己亥，全忠以大軍繼之。〔考異曰：梁太祖實錄、薛居正五代史梁紀皆雲：「七月庚午，遣楊師厚帥前軍討趙凝於襄州，辛未，帝南征。」唐實錄：「七月，全忠奏匡凝擅通好西川、淮南，又遣弟專領荊南，請削奪官爵，己遺都將楊師厚討之。翌日，全忠自帥軍以進。」編遺錄：「八月壬辰，先抽武寧楊師厚，是日到，乃議伐襄州帥趙匡凝。乙未，大發車徒，委楊師厚總其軍政。己亥，上領親從步騎繼大軍之後，是夜宿尉氏。」今從之。薛史：「太祖將圖禪代，以匡凝兄弟並據藩鎮，乃遣使先諭旨焉。凝對使者流涕，答以『受國恩深，豈敢隨時妄有他志！』使者復命，太祖大怒。天祐二年秋七月，遣楊師厚帥師討之。辛未，全忠南征，表匡凝罪狀，請削官爵。」按全忠劫遷昭宗於洛陽，匡凝與行密等移檄諸道共討之，全忠安肯以禪代問之！今不取。〕
24處州刺史盧約使其弟佶攻陷溫州，佶，巨乙翻。考異曰：新紀：「正月，約陷溫州。」十國紀年在此月戊戌，今從之。〕張惠奔福州。〔天復三年，張惠據溫州，至是而敗。王審佑時據福州。自溫州南出平陽縣度海浦即福州界。九域志，溫州東南至福州界三百二十里，自界首至福州五百二十里。〕
25錢鏐遣方之珍救婺州。〔淮南兵自正月攻婺州。〕
26初，禮部員外郎知制誥司空圖棄官居虞鄉王官谷，〔王官谷在虞鄉縣中條山。〕昭宗屢徵之，不起。柳璨以詔書徵之，圖懼，詣洛陽入見，〔見，賢遍翻。〕陽為衰野，墜笏失儀。璨乃復下詔，略曰：「既養高以傲代，類移山以釣名。」又曰：「匪夷匪惠，難居公正之朝。〔復，扶又翻。柳璨言司空圖既非伯九之清，又非柳下惠之和。且朝政彼，而自謂公正。通鑑直敘其辭而微惡自見。〕可放還山。」圖，臨淮人也。
27楊師厚攻下唐、鄧、復、郢、隨、均、房七州，〔七州皆忠義軍巡屬。〕朱全忠軍於漢北。九月，辛酉，命師厚作浮樑於陰谷口，襄州穀城縣有陰城鎮。按舊史，陰谷口在襄州西六十里。癸亥，引兵渡漢。浮樑成而渡。甲子，趙匡凝將兵二萬陳於漢濱，〔陳，讀曰陣。〕師厚與戰，大破之，遂傅其城下。〔傳，讀如附。〕是夕，匡凝焚府城，帥其族及麾下士沿漢奔廣陵。〔僖宗中和四年，趙德諲據襄州，傳子匡凝，至是而亡。楊行密時據廣陵，匡凝沿漢入江，順流東下而奔歸之。帥，讀日率；下同。〕乙丑，師厚入襄陽；丙寅，全忠繼至。
匡凝至廣陵，楊行密戲之曰：「君在鎮，歲以金帛輸全忠，今敗，乃歸我乎﹖」匡凝曰：「諸侯事天子，歲輸貢賦乃其職也，豈輸賊秋！〔輸春遇翻。〕今日歸公，正以不從賊故耳。」行密厚遇之。
28丙寅，封皇弟禔為潁王，〔禔，是支翻，又是兮翻。〕祐為蔡王。
29丁卯，荊南節度使趙匡明帥眾二萬，棄城奔成都。〔天復三年，趙匡凝遣匡門據有荊南。匡凝既敗，匡明亦走。〕戊辰，朱全忠以楊師厚為山南東道留後，引兵擊江陵；〔荊南軍府治江陵。〕至樂鄉，〔九域志，江陵府長林縣有樂鄉鎮。〕荊南牙將王建武遣使迎降。全忠以都將賀緕荊南留後。〔降，戶江翻。環，古回翻。〕全忠尋表師厚為山南東道節度使。
30王宗賀等攻馮行襲，所向皆捷。丙子，行襲棄金州，奔均州；其將全師朗以城降。〔禧宗大順二年，馮行襲取金州，至是而敗，行襲遂歸於朱全忠。九域志，金州 東至均州七百里。考異曰：李昊蜀書高祖紀作「全行思」，後主紀作「全行宗」，林思諤、王宗播、王承規傳作「王行」，桑弘志傳作「。王行朗」。新書馮行襲傳 作「金行金」。蓋傳寫差誤，不可考正。按後蜀後主實錄雲：金州招安指揮使全師鬱，世居金州，疑是師朗昆弟族人也。今從十國紀年。〕王建更師朗姓名曰王宗 朗，〔更，工衡翻；下詔更同。〕補金州觀察使，割渠、巴、開三州以隸之。〔宋白曰：渠州，春秋巴國。秦滅巴，置巴郡，漢為宕渠縣地。蜀先主分巴郡置宕渠郡，梁大同三年於郡理置渠州。巴州亦漢宕渠地，後漢分宕渠北界置漢昌縣，今州理是也。後魏於漢昌縣理置大谷郡，又於郡北置巴州。開州，漢朐鉄縣地，後漢建安二年分朐鉄西北界置漢豐縣，後周置開江郡，隋改郡為開州。〕
31乙酉，詔更用十一月癸酉親郊。
32淮南將陶雅、陳璋拔婺州，執刺史沈夏以歸。楊行密以雅為江南都招討使，歙、婺、衢、睦觀察使；〔楊行密本用陶雅為歙州。〕以璋為衢、婺副招討使。璋攻暨陽，〔此暨陽即越州諸暨縣也，與婺州東陽縣接境。〕兩浙將方習敗之。〔敗，補邁翻。〕習進攻婺州。
33濠州團練使劉金卒，楊行密以金子仁規知濠州。
34楊行密長子宣州觀察使渥，〔長，知兩翻；下子長同。〕素無令譽，〔令，善也。令，力正翻。〕軍府輕之。行密寢疾，命節度判官周隱召渥。隱性惷直，〔惷，書容翻，愚也，又陟降翻。〕對曰：「宣州司徒輕易信讒，喜擊毬飲酒，〔楊渥時守宣州，蓋加官司徒。易，以鼓翻。喜，許記翻。〕非保家之主；餘子皆幼，未能駕馭諸將。廬州刺史劉威，從王起細微，必不負王，不若使之權領軍府，〔考異曰：按徐溫謂隱為奸人。隱若欲為亂，當密召劉威，豈肯對其父斥渥短，請以軍府授威！隱乃戇直之人耳。〕俟諸子長以授之。〔長，知兩翻。〕行密不應。左右牙指揮使徐溫、張顥言於行密曰：「王平生出萬死，冒矢石，為子孫立基業，〔為，於偽翻。〕安可使他人有之！」行密曰：「吾死瞑目矣。」〔瞑，莫定翻，閉目也。〕隱，舒州人也。
他日，將佐問疾，行密目留幕僚嚴可求；眾出，可求曰：「王若不諱，如軍府何﹖」行密曰：「吾命周隱召渥，今忍死待之。」可求與徐溫詣隱，隱未出見，牒猶在案上，可求即與溫取牒，遣使者如宣州召之。〔為楊渥不終本。〕可求，同州心也。〔路振九國志曰：嚴可求本馮翊人，父實，仕唐為江、淮陸運判官，由是家於江都。〕行密以潤州團練使王茂章為宣州觀察使。〔楊行密以宣州地接杭州，使良將居之，豈知楊渥與王茂章構怨乎。為茂章奔兩浙張本。〕
35冬，十月，丙戌朔，以朱全忠為諸道兵馬元帥，別開幕府。〔別開元帥府。〕
是日，全忠部署將士，將歸大梁，〔將自襄陽歸大梁。〕忽變計，欲乘勝擊淮南。〔洛陽以丙戌除全忠諸道元帥，全忠猶在行營，以是日變計，欲攻淮南。〕敬翔諫曰：「今出師未踰月，平兩大鎮，〔謂荊、襄兩鎮。〕闢地數千里，遠近聞之，莫不震懾。〔懾，之涉翻。〕此威望可惜，不若且歸息兵，俟釁而動。」〔敬翔知淮南之不可攻。〕釁，許覲翻。〕不聽。
36改昭信軍為戎昭軍。【章：十二行本「軍」下有「仍割均州隸之」六字；乙十一行本同；孔本同；張校同；退齋校同。】昭信軍本置於金州，時已為王建所取。〕
37辛卯，朱全忠發襄州；壬辰，至棗陽，〔棘陽縣屬隨州。自襄陽至棗陽一百三十餘裏。〕遇大雨。自申州抵光州，〔宋白曰：申州，春秋之申國。漢置平氏縣，魏文帝立義陽郡，宋立司州，入魏改為郢州，周武帝改郢州為申州。光州，春秋弦國。漢為西陽縣，魏置弋陽郡，梁末於光城置光州，北齊置南郢州，後周為淮南郡，隋復為光州。九域志，自申州東南至光州三百五十五里。考異曰：梁太祖實錄：「十月壬申，上御大軍發自襄州，由安、黃，涉申、光，暨壽春之霍丘駐焉。」十國紀年：「十月，朱全忠自襄州帥眾二十萬趨光、壽。」按十月丙戌朔，無壬申，梁實錄誤。今從編遺錄。〕道險狹塗潦，人馬疲乏，士卒尚未冬服，多逃亡。全忠使人謂光州刺史迆再用曰：「下，我以汝為蔡州刺史；〔迆再用汝陽人也，故以衣錦啗之。〕不下，且屠城！」再用嚴設守備，戎服登城，見全忠，拜伏甚恭，曰：「光州城小兵弱，不足以辱王之威怒。王苟先下壽州，敢不從命。」全忠留其城東旨日而去。
38起居郎蘇楷，禮部尚書循之子也，〔裴樞等既死而蘇循等進矣，春唐璽綬而輸之梁者此輩也。〕素無纔行，〔行，下孟翻。〕乾寧中登進士第，昭宗覆試黜之，仍永不聽入科場。〔洪邁隨筆曰：昭宗乾寧三年，試進士，刑部尚書崔凝以下二十五人放榜。詔於武德殿前覆試，但放十五人，自狀頭張貽範以下重落，其六人許再入舉場；四人所試最下，不許再入，蘇楷其一也。唐人謂頁院為科場，亦謂之場屋，言由此而決科進取，爭名之場 也。〕甲午，楷帥同列上言：「諡號美惡，臣子不得而私。先帝諡號多溢美，乞更詳議。」〔按舊書帝紀，楷時帥起居郎羅袞、起居舍人盧鼎上駮議。楷目不知書， 僅能執筆，其文羅袞作也。帥，讀曰率。上，時掌翻。〕事下太常，〔下，戶嫁翻。〕丁酉，張廷範奏改諡恭靈莊愍孝皇帝，廟號襄宗，詔從之。
39楊渥至廣陵。〔渥自宣州至廣陵。〕辛丑，楊行密承製以渥為淮南留後。
40戊申，朱全忠發光州，迷失道百餘裏，又遇雨，比及壽州，〔九域志，光州東至壽州三百五十里。比必利翻。〕壽人堅壁清野以待之。全忠欲圍之，無林木可為柵，乃退屯正陽。〔淮水流出潁、壽之間，夾淮有正陽鎮；東正陽屬壽州安豐縣界，西正陽屬潁州潁上縣界。〕
41癸丑，更名成德軍曰武順。〔以朱全忠父名誠，故改成德為武順。更，工衡翻。〕
42十一月，丙辰，朱全忠渡淮而北，迆再用抄其後軍，〔抄，楚交翻。〕斬首三千級，獲輜重萬計。全忠悔之，〔悔不用敬翔之言也。〕躁忿尤甚。〔躁，則到翻。〕丁卯，至大梁。
先是，全忠急於傳禪，〔先，悉薦翻。〕密使蔣玄暉等謀之。玄暉與柳璨等議：以魏、晉以來皆先封大國，加九錫、殊禮，然後受禪，當次風行之。乃先除全忠諸道元帥，以示有漸，仍以刑部尚書裴迪為送官告使，全忠大怒。宣徽副使王殷、趙殷衡疾玄暉權寵，欲得其處，〔蔣玄暉時為樞密使，內專朝廷之權，外結朱全忠之寵。〕因譖之於全忠曰：「玄暉、璨等欲延唐祚，故逗遛其事以須變。」〔須，待也。〕玄暉聞之懼，自至壽春，具言其狀。〔時朱全忠在壽春行營，蔣玄暉懼罪，故自往言狀。〕全忠曰：「汝曹巧述閒事以沮我，〔沮，在呂翻，止也。〕借使我不受九錫，豈不能作天子邪！」〔禪代之事，先封大國，次加九錫、殊禮，此王莽創為之也。魏、晉踵而行之，諱其名而受其實。魏文帝所謂「舜、禹之事吾知之矣」，其言雖不至如朱全忠之兇暴，其欲篡之心則一也。〕玄暉曰：「唐祚已盡，天命歸王，愚智皆知之。玄暉與柳璨等非敢有背德，〔背，蒲妹翻。〕但以今茲晉、燕、岐、蜀皆吾勍敵，〔晉，李克用。燕，劉仁恭。岐，李茂貞。蜀，王建。勍，渠京翻。〕王遽受禪，彼心未服，不可不曲盡義理，然後取之，欲為王創萬代之業耳。」〔為，於偽翻。〕全忠吒之曰： 奴果反矣！」玄暉惶遽辭歸，與璨議行九錫。時天子將郊祀，百官既習儀，〔唐制：大祀，百官皆先習儀，受誓戒，散齋，致齋，而後行事。〕裴迪自大梁還，〔裴 迪先至壽春行營，從朱全忠還大梁，自大梁還洛陽。〕言全忠怒曰：柳璨、蔣玄暉等欲延唐祚，乃郊天也。」璨等懼，庚午，敕改用來年正月上辛。殷衡本姓孔名循，為全忠家乳母養子，故冒姓趙，後漸貴，復其姓名。
43壬申，趙匡明至成都，〔正月丁卯，棄荊南，至是方至成都。〕王建以客禮遇之。
昭宗之喪，朝廷遣告哀使司馬卿宣諭王建，至是始入蜀境。西川掌書記韋莊為建謀，〔為，於偽翻；下思為同。〕使武節度使王宗綰諭卿曰：〔武定節度使治洋州，蜀之東北鄙也，故使諭卿。〕「蜀之將士，世受唐恩，去歲聞乘輿東遷，凡上二十表，〔乘，繩證翻。上，時掌翻。〕皆不報。尋有亡卒自汴來，聞先帝已罹朱全忠弒逆。蜀之將士方日夕枕戈，〔枕，職任翻。〕思為先帝報仇。不知今茲使來以何事宣踰﹖舍人宜自圖進退。」〔司馬卿抑時為中書舍人歟﹖否則，唐制中書通事舍人掌受四方章奏及宣傳詔命，今以卿將命出使，故稱之歟﹖〕卿乃還。〔還，從宣翻。〕
44庚辰，吳武忠王楊行密薨。〔年五十四。考異曰：十國紀年註、吳錄、唐烈祖實錄及吳史官王振撰楊本紀，皆雲「天祐二年十一月庚辰，行密卒」。敬翔梁編遺錄雲：「天祐三年三月，潁州獲河東諜者，言去年十一月持李克用絹書往淮南，十二月至揚州，方知楊行密已死。」與莊宗功臣列傳行密傳所載略同。沈顏行密神道碑、殷文圭行密墓誌、遊恭渥墓誌皆雲「天祐三年丙寅，二月十三日丙申卒」，薛居正五代史行密傳亦云「天祐三年卒」。行密之亡，嗣君幼弱，不由朝命承襲，或始死未敢發喪，赴以明年二月，疑沈顏等從而書之。墓誌雲，十一月，吳王寢疾，付渥後事，授淮南使。或本紀等誤以此月為行密卒。王振、沈顏、殷文圭、遊恭皆仕吳，而記錄差異，固不可考。今從舊史而存碑誌年月，以廣傳聞。〕將佐共請宣諭使李儼承製授楊渥淮南節度使、東南諸道行營都統，兼侍中、弘農郡王。〔楊行密請李儼承製，見二百六十三卷天復二年。渥字承天，楊行密長子。〕
45柳璨、蔣玄暉等議加朱全忠九錫，朝士多竊懷憤邑，〔朝，直遙翻。〕禮部尚書蘇循獨提言曰：「梁王功業顯，大曆數有歸，朝建速宜揖讓。」朝士無敢違者。辛巳，以伓忠為相國，總百揆。以宣武、宣義、天平、護國、天雄、武順、佑國、河陽、義武、昭義、保義、戎昭、武定、泰寧、平盧、忠武、匡國、鎮國、武寧、忠義、荊南等二十一道為魏 國，〔宣武領汴、宋、亳、單、宣義領汝、鄭、滑，天平領鄆、曹濮、濟，護國領河中、晉、絳、慈、隰，天雄領魏、博、貝、衛、澶、相，武順領鎮、冀、深、 趙，佑國領京兆、商、華，河陽領孟、懷，義武領定、祁、易，昭義軍領潞、澤，保義領邢、洺、磁，戎昭領金、均房，武定領洋，泰寧領兗、沂、密，平盧領青、 淄、齊、棣、登、萊，忠武領陳、許，匡國領同，鎮國領陝、虢，武寧領徐、宿，忠義領襄、鄧、隨、郢、唐、復、安，荊南領荊、歸、峽。〕進封魏王，仍加九 錫。全忠怒其稽緩，讓不受。十二月，戊子，命樞密使蔣玄暉齎手詔詣全忠諭指。癸巳，玄暉自大梁還，言全忠怒不解。甲午，柳璨奏稱：「人望歸梁王，陛下釋重負，今其時也。」即日遣璨詣大梁達傳禪之意，全忠拒之。
初，璨陷害朝士過多，〔謂白馬之禍也。〕全忠亦惡之。〔惡，烏路翻。〕璨與蔣玄暉、張廷範朝夕宴聚，深相結，為全忠謀禪代事。〔為，於偽翻。〕何太后泣遣宮人阿虔、阿秋達意玄暉，語以他日傳禪之後，求子母生全。〔阿烏葛翻語，牛倨翻。帝及德王裕皆何太后子也。昭宗已弒，裕與諸弟稍長，相繼而死。事已至此，後之母子能獨全乎！後素號多智，臨難乃爾，蓋當時以能隨時上下以全生者為智也。〕王殷、趙殷衡譖玄暉，雲「與柳璨、張廷範於積善堂【章：十二行本「堂」作「宮」；乙十一行本同；孔本同；張校同。】夜宴，對太后焚香為誓，期興復唐祚。」〔何太后時居積善宮。〕全忠信之，乙未，收玄暉及豐德庫使應頊、御廚使朱建武繫河南獄；〔河南府獄。〕以王殷權知樞密，趙殷衡權判宣徽院事。全忠三表辭魏王、九錫之命；丁酉，詔許之，〔朱全忠懠怒，正欲殺蔣玄暉等乃復行魏、晉之事。表辭者，敬翔教之也；詔許之者，王殷等承朱全忠之風指也。〕更以為下下兵馬元帥，然全忠已脩大梁府舍為宮闕矣。〔史誅其心跡以示天下後也。〕是日，斬蔣玄暉，杖殺應頊、朱建武。庚子，省樞密使及宣徽南院使，獨置宣徽使一員，以王殷為之，趙殷衡為副使。辛丑，敕罷宮人宣傳詔命〔天復三年誅宦官，以內夫人宣傳詔命。考異見前。〕及參隨視朝。開元禮疏曰：晉康獻褚石臨朝不坐，則宮人傳命百僚。周、隨相因，國家承之不改。唐六典曰：宮嬪司贊掌朝會贊相之事，凡朝，引客立於殿庭。至天祐三年詔曰：「宮嬪女職，本備內任。今後遇延英坐日，只令小黃門祗候引從，宮人不得出內。」正是年詔敕也。〕追削蓐玄暉為凶逆百姓，俴河南揭屍於都門外，聚眾焚之。〔河南，河南府也。揭，其謁翻，舉也。〕
玄暉既死，王殷、趙殷衡又誣玄暉私侍何太后，令阿秋、阿虔通導往來。己酉，全忠密令殷、殷衡害太后於積善宮，敕追廢太后為庶人，〔子而廢母，是復晉峻陽之事也。〕阿秋、阿虔皆於殿前撲殺。〔撲，弼角翻。〕庚戌，以白太后喪，廢朝三日。〔既廢母為庶人，又廢朝三日。廢為庶人，天性滅矣，廢朝三日，既非喪母之禮，又不足以塞天性之傷，唐之臣子非唐之臣子也。朝，直遙翻。〕
辛亥，敕以宮禁內亂，罷來年正月上辛謁郊廟禮。〔唐不復郊矣。〕
癸丑，守司空兼門下侍郎、同平章事柳璨貶登州刺史，太常卿張廷範貶萊州司戶。甲寅，斬璨於上東門外，車裂廷範於都市。〔自罷謁郊廟以下，皆朱全忠之夙心。〕璨臨刑呼曰：「負國賊柳璨，死其宜矣！」〔呼，火故翻。〕
46西川將王宗朗不能守金州，焚其城邑，奔成都。〔王宗朗守金州纔三月耳。〕戎昭節度使馮行襲復取金州，奏請【章：十二行本「請」作「稱」；乙十一行本同；張校同。】「金州荒殘，乞徙理均州，」從之。更以行襲領武安軍。〔考異曰：實錄雲改為武寧軍，新表雲改為武定軍。按武寧乃徐州軍額，武定乃洋州軍額，不應同名。續寶運錄註雲：「天復七年秋，汴軍都頭號馮青面，改姓朱，授全印綬，為洋州刺史（「授」當作「受」）。洋州自景福元年刺史楊守佐歸順鳳翔，後被朱全忠除。此年秋，蜀第二指揮使王宗綰收獲金州，都押衙全貴帥眾降，賜姓王，名宗朗，拜金州刺史。」又編遺錄，天佑三年二月雲：「行襲已於均州建節，因署韓恭知金州事，請朝廷落下防禦使，井不建戎昭軍。」以此諸書參驗，似是今者以行襲兼領洋州節制，非改戎昭為武定軍，實錄、新表皆誤，續寶運錄天復七年亦誤也。按考異，則「武安軍」當作「武定軍」，參考新、舊書亦然。〕
47陳詢不能守睦州，奔於廣陵，〔為兩浙兵所逼也。僖宗中和四年，陳晟據睦州，至詢而敗。〕淮南招討使陶雅入據其城。
48楊渥之去宣州也，欲取其幄幕及親兵以行，觀察使王茂章不與，渥怒。既襲位，遣馬步都指揮使李簡等將兵襲之。〔楊渥襲位會幾何時，而脩怨於一州將，其褊量如此，固不足以君國子民。〕
49湖南兵寇淮南，淮南雅內指揮使楊彪擊卻之。
三年（丙寅，九〇六）
1春，正月，壬戌，靈武節度使韓遜奏吐蕃七千餘騎營於宗高谷，將擊嗢末及取涼州。〔趙珣聚米圖經臼：靈武自賀蘭山路過，西至涼州九百里。〕
2李簡兵奄至宣州，王茂章度不能守，〔度，徒洛翻。〕帥眾奔兩浙。〔帥，讀曰率。〕親兵上蔡刁彥能辭以母老，不從行，登城諭眾曰：「王府命我招諭汝曹，〔楊渥父子皆以王爵鎮廣陵，故稱淮南軍府為王府。〕大兵行至矣。」眾由是定。陶雅畏茂章斷其歸路，〔斷，音倚。〕引兵還歙州，錢鏐復取睦州。〔睦州自此屬錢氏，楊氏不能爭。歙，書涉翻。〕鏐以茂章為鎮東節度副使，更名景仁。〔更，工衡翻。〕
3乙丑，加靜海節度使曲承裕同平章事。〔曲承裕乘亂據有安南。〕
4初，田承嗣鎮魏博，選募六州驍勇之士五千人為牙軍，〔事見二百二十二卷代宗廣德元年。〕厚其給賜以自衛，為腹心；自是父子相繼親黨膠固，歲久益驕橫；〔橫，戶孟翻。〕小不如意，輒族舊帥而易之，〔帥，所類翻。〕自史憲誠以來皆立於其手。〔穆宗長慶二年立史憲誠，文宗大和三年立何進滔，懿宗鹹通十一年立韓允中，僖宗中和三年立樂彥禎，文德元年立趙文縅，尋立羅弘信。〕天雄節度使羅紹威心惡之，力不能制。〔惡，烏路翻。〕朱全忠之圍鳳翔也，〔圍鳳翔見昭宗天復元年、二年、三年。〕紹威遣軍將楊利言密以情告全忠，欲借其兵以誅之。全忠以事方急，未暇如其請，陰許之。及李公佺作亂，〔去年七月李公佺亂，見上。〕紹威益懼，復遣牙將臧延範趣全忠。〔趣，讀曰促。〕全忠乃發河南諸鎮兵十萬，遣其將李思安將之，會魏、鎮兵屯深州樂城；〔魏、鎮，魏博、鎮冀兩鎮。「樂城」恐當作「樂壽」。〕聲言擊滄州，討其納李公佺也。會全忠女適紹威子廷規者卒，〔卒，子恤翻。〕全忠遣客將馬嗣勳實甲兵於橐中，〔有底曰襄，無底曰橐。橐，撻各翻。〕選長直兵千人為擔夫，〔長直兵，蓋選驍勇之士，長使之直衛，不以翻代者也。擔，都濫翻。〕帥之入魏，〔帥，讀曰率；下同。〕詐雲會葬；全忠自以大軍繼其後，雲赴行營；牙軍皆不之疑。庚午，紹威潛遣人入庫斷弓弦、甲襻，〔斷，音短。襻，普患翻。〕是夕，紹威帥其奴客數百，與嗣勳合擊牙軍，牙軍欲戰而弓甲皆不可用，遂闔營殪之，〔殪，一計翻。〕凡八千家，嬰孺無遺。詰旦，全忠引兵入城。〔詰，去吉翻。〕
5辛未，以權知寧遠留後龐巨昭、嶺南西道留後葉廣略並為節度使。〔二人皆能保據本道，因而命之。〕
6庚辰，錢鏐如睦州。〔九域志，杭州西南至睦州三百一十五里。〕
7西川將王宗阮攻歸州，獲其將韓從實。〔歸州屬荊南。〕
8陳璋聞陶雅歸歙，自婺州退保衢州。兩浙將方永珍等取婺州，進攻衢州。〔去年九月，淮南兵取婺州。陳璋本以衢州附淮南，今自婺州退保之。〕
9楊渥遣先鋒指揮使陳知新攻湖南。三月，乙丑，知新拔嶽州，逐刺史許德勳，〔昭宗天復三年，湖南將許德勳取嶽州，今棄之。〕渥以知新為嶽州刺史。〔為陳知新等覆軍張本。〕
10戊寅，以朱全忠為鹽鐵、度支、戶部三司都制置使。三司之名始於此。全忠辭不受。
11夏，四月，癸未朔，日有食之。
12羅紹威既誅牙軍，魏之諸軍皆，懼紹威雖數撫諭之，〔數，所角翻。〕而猜怨益甚。朱全忠營於魏州城東數旬，將北巡行營，會天雄牙將史仁遇作亂，聚眾數萬據高唐，〔高唐，漢古縣，唐屬博州。九域志，在州東北一百一十里。〕自稱留，後天雄巡內諸縣多應之。全忠移軍入城，遣使召行營兵還攻高唐，至歷亭，〔歷亭縣屬貝州。九域志，在州東九十里。宋白曰：歷亭縣之地，自後魏至高齊，其地屬鄃縣，隋開皇十六年於永濟渠南置歷亭縣，遙取漢歷城縣為名。按漢地理志，歷城屬信都郡，在蓨縣界，王莽改曰歷亭。唐萬歲登封元年移就盤河置，在古歷城西七十里。〕魏兵在行營者作亂，與仁遇相應。元帥府左司馬李周彝、右司馬苻道昭擊之，所殺殆半，進攻高唐，克之，城中兵民無少長皆死。〔少，詩照翻。長，知兩翻。〕擒史仁遇，鋸殺之。
先是，仁遇求救於河東及滄州，〔先，悉薦翻。〕李克用遣其將李嗣昭將三千騎攻邢州以救之。時邢州兵纔二百，團練使牛存節守之，嗣昭攻七日不克。全忠遣右長直都將張筠將數千騎助存節守城，筠伏兵於馬嶺，擊嗣昭，敗之，〔敗，補邁翻。〕嗣昭遁去。
義昌節度使劉守文遣兵萬人攻貝州，又攻冀州，拔蓨縣，進攻簞城。〔蓨、簞城，並漢古縣，唐屬冀州。九域志，蓨縣在州東北一百五十里；簞城在州東一百六十 裏。蓨，音條。〕時鎮州大將王釗攻魏州叛將李重霸於宗城。〔宗城縣屬魏州。九域志，在州西北一百七十里。〕全忠遣歸救冀州，滄州兵去。〔滄州兵即劉守文所 遣。〕丙午，重霸棄城走，汴將胡規追斬之。
13鎮南節度使鍾傳以養子延規為江州刺史。傳薨，軍中立其子匡時為留後。延規恨不得立，遣使降淮南。〔考異曰：實錄：初，鍾傳養上藍院僧為子，曰延圭，補江州刺史。傳卒，遂召淮師陷其城。」今從十國紀年、吳史。〕
14五月，丁巳，朱全忠如洺州，遂巡北邊，視戎備，還，入於魏。
15丙子，廢戎昭軍，井均、房隸忠義軍；〔併屬山南東道。〕以武定節度使馮行襲為匡國節度使。〔馮行襲自均州徙同州。〕
16楊渥以昇州刺史秦裴為西南行營都招討使，將兵擊鍾匡時於江西。〔鍾延規啟之也。〕
17六月，甲申，復以忠義軍為山南東道。〔僖宗文德元年以山南東道為忠義軍。〕
18朱全忠以長安鄰於邠、岐，數有戰爭，〔九域志，長安西北至邠州二百七十五里，西至鳳翔三百九里。數，所角翻。〕奏徙佑國節度使韓建於淄青，〔韓建本與李茂貞連結者也，朱全忠恐其復然，故徙之。〕以淄青節度使長社王重師為佑國節度使。
19秋，七月，朱全忠克相州。時魏之亂兵散據貝、博、澶、相、衛州，【章：十二行本「州」下有「及魏之諸縣」五字；乙十一行本同；孔本同；張校同。】澶，時連翻。相，息亮翻。〕全忠分命諸將攻討，至是悉平之，引兵南還。〔考異曰：實錄在六月。今從編遺錄、唐太祖紀年錄。編遺錄：「七月癸未，上起兵離魏都。」按長曆，是月壬子朔，無癸未，編遺錄誤也。〕
全忠留魏半歲，〔自正月入魏，至是半歲。〕羅紹威供億，所殺牛羊豕近七十萬，資糧稱是，所賂遣又近百萬；此去，蓄積為之一空。〔近，其靳翻。稱，尺證翻。遺，唯季翻。比，必利翻。為，於偽翻。〕紹威雖去其逼，〔去，羌呂翻。〕而魏兵自是衰弱。紹威悔之，謂人曰：「合六州四十三縣鐵，不能為此 錯也！」〔魏州領貴鄉、元城、魏、館陶、冠氏、莘、朝城、昌樂、臨河、洹水、成安、內黃、宗城、永濟十四縣。博州領聊城、博平、武水、清平、堂邑、高唐六 縣。相州領安陽、鄴、湯陰、林慮、堯城、臨漳六縣。衛州領汲、衛、共城、新鄉、黎陽五縣。貝州領清河、清陽、武城、經城、臨清、漳南、歷亭、夏津八縣。澶 州領頓丘、清豐、觀城、臨黃四縣。錯，鑢也，鑄為之；又釋錯為誤。羅以殺牙兵之誤，取鑄錯為諭。〕
壬申，全忠至大梁。〔考異曰：編遺錄雲壬辰，亦誤。〕
20秦裴至洪州，軍於蓼洲。諸將請阻水立寨，裴不從；鍾匡時果遣其將劉楚據之。諸將以咎裴，裴曰：匡時驍將獨楚一人耳，若帥眾守城，不可猝拔，〔帥，讀曰率；下同。〕吾故以要害誘致之耳。」〔誘，音酉。〕未幾，裴破寨，執楚，〔幾，居豈翻。〕遂圍洪州，饒州刺史唐寶請降。〔降，戶江翻。〕
21八月，乙酉，李茂貞遺其子侃為質於西川；〔質，音致。〕王建以侃知彭州。
22朱全忠以幽、滄相首尾為魏患，〔幽，劉仁恭；滄，劉守文；父子相為首尾。〕欲先取滄州，甲辰，引兵發大梁。
23兩浙兵圍衢州，〔此即方永珍之兵也。〕衢州刺史陳璋告急於淮南，楊渥遣左廂馬步都誤候周本將兵迎璋。本至衢州，浙人解圍，陳於城下，璋帥眾歸於本，兩浙兵取衢州。〔淮南與浙人爭婺、睦、衢三州，至是復悉歸於錢氏。陳，讀曰陣。帥，讀曰率。〕呂師造曰：「浙人近我而不動，輕我也，請擊之！」〔呂師造狃於青山之捷，氣陵浙人。近，其靳翻。〕本曰：「吾受命迎陳使君，今至矣，何為復戰！彼必有以待牛也。」遂引兵還。本為之殿，浙人躡之，〔復，夫又翻。殿，丁練翻。躡，尼輒翻。〕本中道設伏，大破之。
24九月，辛亥朔，朱全忠自白馬渡河，丁卯，至滄州，軍於長蘆；〔杜佑曰：滄州長蘆縣，漢參蘆〔戶〕縣地，宋廢縣為長蘆鎮，屬清池縣。〕滄人不出。羅紹威饋運，自魏至長蘆五百里，不絕於路；又建元帥府舍於魏，所過驛亭供酒饌、幄幕、什器，〔饌，雛皖翻，又，雛戀翻。〕上下數十萬人，無一不備。〔羅紹威厚奉朱全忠，不惟以報德，亦懼因伐虢之便而取虞也。〕
25秦裴拔洪州，虜鍾匡時等五千人以歸。〔僖宗中和二年，鍾傳據洪州，至匡時而亡。〕楊渥自兼鎮南節度使，以裴為洪州制置使。〔淮南楊氏遂兼有江西之地。〕
26靜難節度使楊崇本以鳳翔、保塞、彰義、保義之兵攻夏州，〔「保義」當作「保大」，蓋保義軍領邢、洺、磁，在山東；而保大軍領鄜、坊，與邠、岐等鎮皆在關西也。難，乃旦翻。夏，戶雅翻。〕匡國節度使劉知俊邀擊坊州之兵，斬首三千餘級，擒坊州刺史劉彥暉。〔坊州，保大軍巡屬也。以此證上交「保義」，其誤明矣。〕
27劉仁恭救滄州，戰屢敗。乃下令境內：「男子十五以上，七十以下，悉自備兵糧詣行營，軍發之後，有一人在閭裏，刑無赦！」或諫曰：「今老弱悉行，婦人不能轉餉，此令必行，濫刑者眾矣。」乃命勝執兵者盡行，〔勝，音升。〕文其面曰「定霸都」，士人則文其腕或臂〔腕，烏貫翻。〕曰「一心事主」，於是境內士民，犛孺之外無不文者。〔犛，直利翻。〕得兵十萬，軍於瓦橋。
時汴軍築壘圍滄州，鳥鼠不能通。仁恭畏其強，不敢戰。城中食盡，丸土而食，或互相掠啖。〔啖，徒濫翻。〕朱全忠使人說劉守文日：〔說，式芮翻。〕「援兵劫不相及，何不早降！」守文登城應之曰：「僕於幽州，父子也。梁王方以義服天下，若子叛父而來，將安用之！」全忠愧其辭直，為之緩攻。〔為，於偽翻。〕
28冬，十月，丙戌，王建始立行臺於蜀，〔考異曰：續寶運錄曰，天復六年十月六日行下此牓帖。則是此年十月也。〕建東向舞蹈，號慟，〔號，戶刀翻。〕稱：「自大駕東遷，〔謂昭宗遷洛也。〕制命不通，請權立行臺，用李晟、鄭畋故事，承製封拜。」〔按李晟討朱泚，屯東渭橋，但請假裨佐趙光銑、唐良臣、張或為洋、利、劍三州刺史，以通蜀、漢喉衿，上不暇從也。其後假張或京兆少尹以調畿內芻米，表李懷光降將孟涉、段威勇以要官，未嘗承製封拜也。鄭畋便宜從事見二百五十四卷僖宗廣明元年。〕仍以牓帖告諭所部藩鎮州縣。
29劉仁恭求於河東，前後百餘輩；李克用恨仁恭返覆，〔劉仁恭以幽州叛李克用，又約朱全忠共攻之，此克用之所深恨也。〕竟未之許，其子存勗諫曰：「今天下之勢，歸朱溫者什七八，雖強大如魏博、鎮、定莫不附之。自河以北，能為溫患者獨我與幽、滄耳，今幽、滄為溫所困，我不與之併力拒之，非我之利也。夫為天下者不顧小怨，且彼嘗困我而我救其急，以德懷之，乃一舉而名實附也。此乃吾復振之時，不可失也。」〔史言李存勗智識能輔其父所不逮。〕克月以為然，與將佐謀召幽州兵與攻潞州，曰：「於彼可以解圍，於我可以拓境。」乃許仁恭知，召其兵。仁恭遣都【章：十二行本「都」下有「指」字；乙十一行本同；孔本同；熊校同。】揮使李溥將兵二萬詣晉陽，克用遣其將周德威、李嗣昭將兵與之共攻潞州。
30夏州告急於朱全忠；戊戌，全忠遣劉佑俊及其將康懷英救之。楊崇本將六鎮之兵五萬，軍於美原。〔據上文，則楊崇本所將者不鎮之兵耳，蓋併將秦、隴之兵為六鎮。〕佑俊等擊之，崇本大敗，歸於邠州。
31武貞節度使雷彥威【章：十二行本「威」作「恭」；乙十一行本同；孔本同。】屢寇荊南，留後賀緕閉城自守；〔去年九月，汴將賀緕守荊南。〕朱全忠以為怯，以潁州防禦使高季昌代之，〔高季昌自此遂據有荊南。〕朱全忠以為怯，以潁州防禦使高季昌代之，〔高季昌自此遂有荊南。〕又遣駕前指揮使倪可福將兵五千戍荊南以備吳、蜀。〔倪可福自此遂委質於高季昌。〕朗兵引去。〔朗兵，雷彥威之兵也。〕
32十一月，劉佑俊、康懷貞〔以此觀之，上文誤作「懷英」。〕乘勝攻鄜、延等五州，下之；加知俊同平章事，以懷貞為保義節度使。〔死即命康懷貞以鄜畤，「保義」當作「保大」；以通鑑明年書保平節度使康懷貞證之，又恐自是保義。〕西軍自是不振。〔西軍，謂邠、岐軍也。〕
33湖州刺史高彥卒，子澧代之。〔澧，音禮。〕
34十二月，乙西，錢鏐表薦行軍司馬王景仁；詔以景仁領寧國節度使。〔王景仁即王茂章，是年正月棄宣州歸錢鏐。考異曰：薛居正五代史：「鏐闢為兩府行軍司馬，具以狀聞。太祖復命遙領宣州節度使、同平章事。」歐陽脩五代史曰：「鏐表景仁領宣州節度使。」今從之。〕
35朱全忠分步騎數萬，遣行軍司馬李周彝將之，自河陽救潞州。
36閏月，乙丑，廢鎮國軍興德府復為華州，隸匡國節度，割金、商州隸佑國軍。〔併同、華為一鎮，割金、商以隸佑國，皆欲厚其資力以扞邠、岐。〕
37初，昭宗兇訃至潞州，〔訃，音赴，告喪曰訃。〕詔義節度使丁會帥將士縞素流涕久之。〔帥，讀曰率。〕及李嗣昭攻潞州，會舉軍降於河東。〔考異曰：唐太祖紀年錄：「丁酉，丁會開開迎降，閨十二月，太祖以李嗣昭為潞帥。薛居正五代史梁紀在閨月，後唐紀在十二月。今從新、舊唐紀、薛史梁紀及編遺錄。〕李克用嗣昭為昭義留後。會見克用，泣曰：「會非力不能守也。梁王陵虐唐室，會雖受其舉拔之恩，誠不忍其所為，故來歸命耳。」〔無是非之心非人也，丁會其有是非之心者乎！〕克用厚待之，位於諸將之上。
己巳，朱全忠命諸軍治攻具，將攻滄州。〔治，直之翻。〕壬申，聞潞州不守；甲戌，引兵還。
先是，調河南北芻糧，水陸輸軍前，〔先，悉薦翻。調，徒吊翻。輸，春遇翻。〕諸營山積，全忠將還，悉命焚之，煙炎數裏，在舟中者鑿而沈之。〔炎，讀曰燄。沈，持林翻。朱全忠舉兩河之兵力以攻劉守文，滄州孤城，破在旦夕，遽以潞州內叛燒營而退者，豈不知功壤於垂成哉﹖蓋潞州天下之脊，而河東之兵，全忠之所素憚者也。自潞州而南下太行，直抵懹、孟之郊，可以進據洛都，一正唐室，全忠之篡事不成矣。此其所以狼狽而返。〕劉守文使遣全忠書曰：「王以百姓之姑，赦僕之罪，解圍而去，王之惠也。城中數萬口，不食數月矣，與其焚之為煙，沈之為泥，願乞其餘以救之。」全忠為之留數囷以遺之，〔劉守文之辭卑而情可矜，故全忠之兇暴亦為之感動。遺惟季翻。乞，音氣。為，幹偽翻。〕滄人賴以濟。
河東兵進攻澤州，不克而退。
38吉州刺史彭玕遣使請降於湖南。〔鍾氏既亡，故彭玕請降於馬氏。玕，音幹。路振九國志作「玗」。〕玕本赤石洞蠻酋，鍾傳用為吉州刺史。〔酋，慈由翻。〕
