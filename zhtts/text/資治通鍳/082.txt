△卷第八十一
晉紀三〔起上章困敦（庚子），盡著雍涒灘（戊申），凡九年。〕
世祖武皇帝中
太康元年（庚子、二八○）是年四月，改元。〕
①春，正月，吳大赦。
②杜預向江陵，王渾出橫江，攻吳鎮、戌，所向皆克。二月，戊午，王濬、唐彬擊破丹陽監盛紀。〔丹陽城在笫歸縣東八里，昔周武王封熊繹於荊丹陽之地，即此，，今謂之屈沱楚王城。〕吳人於江磧要害之處，〕蹟，七逆翻。水渚有沙石曰磧。〕並以鐵鎮橫截之；又作鐵錐，長丈餘，暗置江中，以逆拒舟艦。〔長，直亮翻。艦，戶黯翻。〕濬作大筏數十，方百餘步，縛草為人，被甲持仗，令善水者以筏先行，遇鐵錐，錐輒著筏而去。〔筏，音伐。被，皮義翻。著，陟略翻；後著手同。〕又作大炬，長十餘丈，〔長，直亮翻。〕大數十圍，灌以麻油，在船前，遇鎖，然炬燒之，須臾，融液斷絕，於是船無所礙。〔以人力設險，而不以人力守之，無益也。〕庚申，濬克西陵，殺吳都督留憲等。壬戌，克荊門、夷道二城，〔荊門，在西陵之東，夷道之西。〕殺夷道監陸晏。杜預遣牙門周旨等帥奇兵八百汎舟夜渡江，襲樂鄉，〔帥。讀曰率。〕多張旗幟，起火巴山。〔巴山在今江陵府松滋縣，有巴復村。幟，昌志翻。〕吳都督孫歆懼，與江陵督伍延書曰：「北來諸軍，乃飛渡江也。」旨等伏兵樂鄉城外，歆遣軍出拒王濬，大敗而還。旨丟發伏兵隨歆軍而人，歆不覺，直至帳下，虜 歆而還。乙丑，王濬擊殺吳水軍都督陸景。〔考異曰：武紀：「壬戌，濬克夷道、樂鄉城，殺陸景。」陵抗傳：「壬戌，殺晏；癸亥，殺景。」王濬傳：「壬戌，克 夷道獲晏；乙丑，克樂鄉，獲景。」今從濬傳。〕杜預進攻江陵，甲戌，克之，斬伍延。於是沅、湘以南，接於交、廣州郡皆望風送印綬。〔水經：沅水出牂柯且蘭縣東北，過臨沅縣，又東至長沙下雋縣西北入於江。湘水出零陵始安縣陽海山，東北過洮陽、泉陵、重安、酃、陰山、澧陵、臨湘、羅、下雋等縣，又北至巴丘山，入於江。沅，音元。〕預杖節稱詔而綏撫之。凡所斬獲吳都督、監軍十四，牙門、郡守百二十餘人。胡奮克江安。〔江安，即公安，吳南郡治焉。杜預既定江南，改曰江安縣，為南平郡治所。〕
乙亥，詔：「王濬、唐彬既丘定巴丘，與胡奮、王戎共平夏口、武昌，順流長騖，直造秣陵。〔夏，戶雅翻。造，七到翻；下徑造同。〕杜預當鎮靜零、桂，懷輯 衡陽。〔零陵、桂陽，漢古郡。衡陽，吳主亮太平二年分長沙西部都尉立。〕大兵既過，荊州南境，固當傳檄而定。〔謂重鎮既破，其餘當望風而靡也。〕預等各分 兵以益濬、彬，太尉充移屯項。」〔以荊州已定，不復使賈充南屯襄陽，移屯項為諸軍節度。〕
王戎遣參軍襄陽羅尚、南陽劉喬將兵與王濬合攻武昌，吳江夏太守劉朗、督武昌諸軍虞昺皆降。〔夏，戶雅翻。降，戶江翻。〕昺，翻之子也。
杜預與眾軍會議，或曰：「百年之寇，未可盡克，方春水生，難於久駐，〔考異曰：杜預傳曰：「今向暑，水潦方降，疾疫將起」。按時未暑，今依三十國春秋。〕宜俟來冬，更為大舉。」預曰：「昔樂毅藉濟西一戰以並強齊，〔事見四卷周赧王三十一年。〕今兵威已振，譬如破竹，數節之後，皆迎刃而解，無復著手處也。」〔復，扶又翻；下可復、所復同。著，陟略翻。〕遂指授羣帥方略，徑造建業。〔帥，所類翻。〕
吳主聞王渾南下，使丞相張悌督丹陽太守沈瑩、護軍孫震、副軍師諸葛靚帥眾二萬渡江逆戰。〔靚，疾正翻。帥，讀曰率；下同。〕至牛渚，沈瑩曰：「晉治水軍於蜀久矣，〔治，直之翻。〕上流諸軍，素無戒備，名將皆死，幼少當任，〔謂陸晏、陸景、留憲、孫歆等。〕恐不能禦也。晉之水軍必至於此，宜畜眾痄以待其來，與之一戰，若幸而勝之，江西自清。〔大江北流，自建業言之，歷陽、皖城皆為江西。〕今渡江與晉大軍戰，不幸而敗，則大事去矣！」悌曰：「吳之將亡，賢愚所知，非今日也。吾恐蜀兵至此，眾心駭懼，不可復整。〔復，扶又翻；下同。〕及今渡江，猶可決戰。若其敗喪，〔喪，息浪翻。〕同死社稷，無所復恨。若其克捷，北敵奔走，兵勢萬倍，便當乘勝南上，〔上，時掌翻。〕逆之中道，不憂不破也。若如子計，恐士眾散盡，坐待敵到，君臣俱降，無一人死難者，不亦辱乎！」〔如悌之言，吳人至此，為計窮矣。然悌之志節，亦可憐也。難，乃且翻。〕
三月，悌等濟江，圍渾部將城陽都尉張喬於楊荷；〔水經註：淮水自江夏平春縣北，東北流逕汝南城陽縣故城南。漢高帝十二年，封定侯奚竟為侯國，王莽之新利也；魏置城陽郡。按幹寶晉紀，楊荷，橋名。今按水經註之城陽郡，乃元魏所置，張喬蓋以渾部將領青州之城陽都尉也。〕喬眾纔七千，閉柵請降。諸葛靚欲屠之，悌曰：「強敵在前，不宜先事其小；且殺降不祥。」靚曰：「此屬以救兵未至，力少不敵，故且偽降以緩我，非真伏也。〔降，戶江翻。伏，屈伏也。或曰：「伏」，當作「服」。〕若拾之而前，必為後患。」悌不從，撫之而進。悌與揚州刺史汝南周浚，結陳相對，〔陳，讀曰陣。〕沈瑩帥丹陽銳卒、刀楯五千，三衝晉兵，不動。〔楯，食尹翻。〕瑩引退，其眾亂，將軍薛勝、蔣班因其亂而乘之，吳兵以次奔潰，將帥不能止，張喬自後擊之，大敗吳兵於版橋。〔敗，補邁翻。〕諸葛靚帥數百人遁去，使過迎張悌，悌不肯去，靚自往牽之曰：「存亡自有大數，非卿一人所支，柰何故自取死！」悌垂涕曰：「仲思，〔諸葛靚，字仲思。〕今日是我死日也！且我為兒童時，便卿家丞相所識拔，〔丞相，謂諸葛亮也。或曰：謂諸葛瑾。餘謂張悌襄陽人，蓋亮在荊州，識之於童幼也。〕常恐不得其死，負名賢知頊。今以身徇社稷，復何道邪！」〔道，言也。復，扶又翻。〕靚再三牽之，不動，乃流淚放去，行百餘步，顧之，已為晉兵所殺，並斬孫震、沈瑩等七千八百級，吳人木震。
初，詔書使王濬下建平，受杜預節度，至建業，受王渾節度。預至江陵，謂諸將曰：「若濬得建平，則順流長驅，威名已著，不宜令受制於我；若不能克，則無緣得施節度。」濬至西陵，預與之書曰：「足下既摧其西藩，便當徑取建業，討累世之逋寇，釋吳人於塗炭，振旅還都，亦曠世一事也！」〔言歷世所曠見之事。〕濬大悅，表陳預書。及張悌敗死，揚州別駕何惲〔惲，委粉翻。〕謂周浚曰：「張悌舉全吳精兵殄滅於忐，吳之朝野莫不震懾。〔朝，直遙翻。懾，之涉翻。〕今王龍驤既破武昌，〔王濬為龍驤將軍。驤，思將翻。〕乘勝東下，所血輒克，土崩之勢見矣。〔見，賢遍翻。〕謂宜速引兵渡江，直指建業，大軍猝至，奪其膽氣，可不戰禽也！」浚善其謀，使白王渾。惲曰：「渾闇於事機，而欲慎己免咎，必不我從。」浚固使白之，渾果曰：「受詔但令屯江北以抗吳軍，不使輕進，貴州雖武，豈能獨平江東乎！今者違命，勝不【張：「不」作「固」。】足多，若其不勝，為罪已重。且詔令龍驤受我節度，但當具君舟懢，一時俱濟耳。」惲曰：「龍驤克萬裏之寇，以既成之功來受節度，未之聞也。且明公為上將，〔將，即亮翻。〕見可而進，豈得一一須詔令乎！〔須，待也。〕今乘此渡江，十全必克，何疑何慮而淹留不進！此鄙州上下所以恨恨也。」〔此所謂恨恨，悵望不漢之意。〕渾不聽。
王濬自武昌順流徑趣建業；〔趣，七喻翻。〕吳主遣遊擊將軍張象帥舟師萬人禦之，象眾望旗而降。濬兵甲漢江，旌旗燭天，威勢甚盛，吳人大懼。
吳主之嬖臣岑昏，以傾險諛佞，致位九列，〔九列，九卿也。〕好興功役，〔好，呼到翻。〕為眾患苦。及晉兵將至，殿中親近數百人叩頭請於吳主曰：「北軍日近而兵不舉刃，陛下將如之何﹖」吳主曰：「何故﹖」對曰：「正坐岑昏耳。」吳主獨言：「若爾，當以奴謝百姓！」〔獨言，謂其言止此耳。〕眾因曰：「唯！」〔唯，於癸翻，諾也。〕遂並起收昏；吳主駱驛追止，〔駱驛，言相繼遣人不絕也。〕已屠之矣。
陶濬將討郭馬，至武昌，聞晉兵大入，引兵東還。至建業，吳主引見，問水軍消息，〔見，賢遍翻。〕對曰：「蜀船皆小，〔陶濬蓋以尋常蜀船言之，諜候不明，亦可見矣。〕今得二萬兵，乘大船以戰，自足破之。」於是合眾，授濬節鉞。明日，當發，其夜，眾悉逃潰。
時王渾、王濬及琅邪王軎皆臨近境，〔軎，音胄。〕吳司徒何植、建威將軍孫晏〔漢光武命耿弇為建威大將軍，建威之號自此始。〕悉送印節詣渾降。吳主用光祿勳薛瑩、中書令胡沖等計，分遣使者奉書於渾、濬、軎以請降。又遺其羣臣，〔遺，於季翻。〕深自咎責，且曰　：「今大晉平治四海，是英俊展節之秋，勿以移朝改朔，用損厥志。」〔治，直之翻。 朝，直遙翻。〕使者先送璽綬於琅邪王軎。壬寅，王濬舟師過三山，〔三山，在今建康府上元縣西南四十五里，又西即江寧夾。陸遊曰：三山磯在烈洲下。凡山臨江 皆曰磯，三山，距金陵財五十餘裏。〕王渾遣信要濬蹔過論事，〔信，即信使。要，讀曰邀。蹔，與暫同。〕濬舉帆直指建業，報曰：「風利，不得泊也。」是日， 濬戎卒八萬，方舟百里，〔詩云：就其深矣，方之舟之。 註：方，泭也。舟，船也。爾雅：方木置水曰泭，音夫。〕鼓譟入於石頭，吳主哠面縛輿櫬，詣軍門降。濬解縛焚櫬，延請相見。〔櫬，初覲翻。〕收其圖籍，克州 四，郡四十三，戶五十二萬三千，兵二十三萬。〔吳有荊、揚、交、廣四州。漢獻帝興平二年，孫策始取江東，魏文帝黃初三年，吳王孫權始稱帝，傳四主，五十七 年而亡。〕
朝廷聞吳已平，羣臣皆賀上壽，帝執爵流涕曰：「此羊太傅之功也。」〔異義韓詩，一升曰爵，爵，盡也，足也。羊祜，贈太傅。〕票騎將軍孫秀不賀，〔孫秀來奔，見七十九卷泰始六年。票，匹妙翻。〕南向流涕曰：「昔討逆弱冠以一校尉創業，〔討逆，孫策也，起兵之初，袁術表為懷義校尉。冠，古玩翻。〕今後主舉江南而棄之，宗廟山陵，於此為墟，悠悠蒼天，此何人哉！」〔詩黍離之辭。〕
吳之未下也，大臣皆以為未可輕進，獨張華堅執以為必克。賈充上表稱：「吳地未可悉定，方夏，江、淮下濕，疾疫必起，宜召諸軍還，以為後圖。雖腰斬張華不足以謝天下。」日帝曰：「此是吾意，華但與吾同耳。」荀勗復奏，宜如充表。帝不從。〔復，扶又翻。〕杜預聞充奏乞罷兵，馳表固爭，使至轘轅而吳已降。〔使，疏吏翻。轘，音環。〕充慚懼，詣闕請罪，帝撫而不問。
夏，四月，甲申，詔賜孫哠爵歸命侯。
乙酉，大赦，改元。〔改元太康，自此以前，係鹹寧六年事。〕大酺五日。〔酺，薄乎翻。〕遣使者分詣荊、揚撫慰，吳牧、守已下皆不更易；〔守，式又翻。更，工衡翻。〕除其苛政，悉從簡易。【章：甲十一行本「易」下有「吳人大悅」四字；乙十一行本同；孔本同；張校同；退齋校同。】易，以豉翻。〕
滕脩討郭馬未克，〔去年吳主哠遣滕脩討郭馬。〕聞晉伐吳，帥眾赴難，〔帥，讀曰率。難，乃旦翻。〕至巴丘，聞吳亡，縞素流涕，還，與廣州刺史閭豐、〔閭，姓；豐，名。此與後魏閭大肥不同所自出，閭大肥出於柔然鬱久閭氏；左傳，楚平王之子啟，字子閭，其後以為氏。〕蒼梧守王毅各送印綬請降。孫哠遣陶璜之子融持手書諭璜，璜流涕數日，亦送印綬降。帝皆復其本職。〔綬，音受。〕
王濬之東下也，吳城戌皆望風款附，獨建平太守吾彥嬰城不下，聞吳亡，乃降。帝以彥為金城太守。
初，朝廷尊寵孫秀、孫楷，〔楷降見上卷鹹寧二年。〕欲以招來吳人。及吳亡，降秀為伏波將軍，楷為度遼將軍。
琅邪王軎遣使送孫哠及其宗族詣洛陽。五月，丁亥朔，哠至，〔考異曰：吳志哠傳：「天紀四年，三月，丙寅，殺岑昏。戊辰，陶濬從武昌還。壬申，王濬到，受 哠降。五月丁亥，集於京邑。四月甲申，封歸命侯。」晉武紀：「太康元年，二月，壬濬等破武昌，王渾斬張悌。三月，壬申，濬下石頭，哠降。乙酉，大赦，改 元。四月，遣朱震等慰撫。五月，辛亥，封歸命侯。丙寅，引哠升殿。庚午，詔士卒六十歸家。庚辰，以濬為輔 國將軍。」王濬傳：「二月，庚申，克西陵，」又云：「壬寅，濬入石頭，」而無月。又上書曰：「臣十四日至牛渚，十五日至秣陵。」亦無月。又曰：「去二月武 昌失守，哠左右皆得寶散走。」三十國春秋：「四月，甲子，王渾斬張悌。丙寅，殺岑昏，與何楨書。庚午，送降書。壬申，濬入石頭。甲申，封歸命侯。五月，丁 亥，至洛陽。」晉春秋略與之同。按長香，去年閏七月，今年二月戊午朔，三月戊子朔，四月丁巳朔，五月丁亥朔，六月丙辰朔。然則三月無戊辰、丙寅、壬申，五月無庚午、庚辰，與吳志、晉書不合。若依三十國春秋，月日雖合，然二月武昌失守，哠左右離散，不容四月十六日王濬乃至秣陵而哠降。又，哠以四月十六日降，舉家西上，至五月一日未能至洛。今事之先後並依吳志、晉書，但削去其日之不與曆合者。〕與其太子瑾等泥頭面縛，詣東陽門。〔晉志：洛陽城東有建春、東陽、清明三門。泥頭者，以泥塗其首也。瑾渠吝翻。〕詔遣謁者解其縛，賜衣服、車乘、田三十，頃歲給錢榖、綿絹甚厚。〔武王伐紂，斬其首，懸於太白之旗。如孫哠之兇暴，斬之以謝吳人可也。乘，繩證翻。〕拜瑾為中郎，諸子為王者皆為郎中。吳之舊望，隨才擢敘。孫氏將吏渡江者復十年，百姓復二十年。〔將，即亮翻。復，方目翻。〕
庚寅，帝臨軒，大會文武有位及四方使者，國子學生皆預焉。引見歸命侯哠及吳降人。哠登殿稽顙。〔見，賢遍翻。稽顙，周之喪拜。顙，額也。稽顙，額觸地無容。稽，音啟。〕帝謂哠曰：「朕設此座以待卿久矣。」哠曰：「臣於南方，亦設此座以待陛下。」賈充謂哠曰：「聞君在南方鑿人目，剝人面皮，此何等刑也﹖」哠曰：「人臣有弒其君及姦回不忠者，則加此刑耳。」〔斥充世受魏恩而姦回附晉，弒高貴鄉公也。〕充默然甚愧，而哠頻色無怍。〔怍，疾各翻，凓也。〕
帝從容問散騎常待薛瑩，孫哠所以亡，對曰：「哠暱近小人，〔從，千容翻。近，其靳翻。〕刑罰放濫，大臣諸將，人不自保，此其所以亡也。他日，又問吾彥，對曰：「吳主英俊，宰輔賢明。」帝笑曰：「若是，何故亡﹖」彥曰：「天祿永終，曆數有屬，故為陛下禽耳。」帝善之。〔有學而無識，此薛瑩所以不及吾彥也。屬，之慾翻。〕
王濬之入建業也，其明日，王渾乃濟江，以濬不待己至，先受孫哠降，意甚愧忿，將攻濬。何攀勸濬送哠與渾，由是事得解。何惲以渾與濬爭功，與周浚牋曰：「書貴克讓，易大謙光。〔書曰：允恭克讓。易曰：謙尊而光。〕前破張悌，吳人失氣，龍驤因之，陷其區宇。論其前後，我實緩師，既失機會，不及於事，而今方競其功；〔競，爭也。〕彼既不吞聲，將虧雍穆之弘，興矜爭之鄙，〔雍穆，和也。書曰：汝惟不矜，天下莫與汝爭能。〕斯實愚情之所不取也。」浚得牋，即諫止渾。渾不納，表濬違詔不受節度，誣以罪狀。渾子濟，尚常山公主，〔公主，帝女也。〕宗黨強盛。有司奏請檻車徵濬，帝弗許，但以詔書責讓濬以不從渾命，違制昧利。濬上書自理曰：「前被詔書，令臣直誥秣陵，〔被，皮義翻；下同。造，七到翻；下同。〕又令受太尉充節度。臣以十五日至三山，見渾軍在北岸，遣書邀臣；臣水軍風發，【章：甲十一行本「發」下有「乘勢」二字；乙十一行本同；孔本同；張校同；退齋校同。】徑造賊城，無緣迴船過渾。〔過，工禾翻。〕臣以日中至秣陵，暮乃被渾所下當受節度之符，〔被，皮義翻。下，遐稼翻。〕欲令臣明十六日悉將所領還圍石頭，〔十六日者，十五之明日，故曰明十六日。將，即亮翻。〕又索蜀兵及鎮南諸軍人名定見，〔鎮南諸軍，杜預所統，蓋分以隨濬東下者也。定見，謂軍人在行定數。索，山客縣。〕臣以為哠已來降，無緣空圍石頭；又，兵人定見，不可倉猝得就，皆非當今之急，不可承用，非敢忽棄明制也。哠眾叛親離，匹夫獨坐，雀鼠貪生，苟乞一活耳；而江北諸軍不知虛實，不早縛取，自為小誤。臣至便得，更見怨恚，〔恚，於避翻。〕並雲守賊百日，而令他人得之。臣愚以為事君之道，呴利社稷，死生以之。若其顧嫌疑以避咎責，此是人臣不忠之利，實非明主社稷之福 也！」渾又勝周浚書雲：「濬軍得吳寶物。〔勝其書，使上聞。〕又云：「濬牙門將李高放火燒哠偽宮。」濬復表曰：〔復，扶又翻。〕「臣孫根獨立，結恨強宗。 夫犯上幹主，其罪可救；乖忤貴臣，禍在不測。〔忤，五故翻。〕偽中郎將孔攄說：去二武昌失守，水軍行至，〔二月已過，故云去二月。行至，猶言行將至也。 攄，抽居翻。〕哠按行石頭還，〔行，下孟翻。〕左右人皆跳刀大呼〔楊正衡曰：跳，大麼翻。呼，火故翻。〕雲：『要當為陛下一死戢決之，』〔為，於偽翻。〕哠意大喜，意必能，然便盡出金寶以賜與之。小人無狀，得便馳走哠懼，乃圖降首。〔首，式救翻。〕降使適去，〔降，戶江翻。使，疏吏翻。〕左右劫奪財物，略取妻妾，放火燒宮。哠逃身竄首，恐不脫死。臣至，遣參軍主者救斷其火耳。〔斷，丁管翻。〕周浚先入哠宮，渾又先登哠舟，臣之入觀，皆在其後。哠宮之中，乃無席可坐，若有遺寶，則浚與渾先得之矣。浚等雲臣屯聚蜀人，不時送哠，欲有反狀。又恐動口又人，言臣皆當誅殺，取其妻子，冀其作亂，得騁私忿。〔騁，醜郢翻。〕謀反大逆，尚以見加，其餘謗摂，〔摂，語相惡也，音達合翻。〕故其宜耳。今年平吳，誠為大慶；於臣之身，更受咎累。」〔累，力瑞翻。〕濬至京師，有司奏「濬違詔，大不敬，請付廷尉科罪。」詔不許。〔科，斷也。〕又奏濬赦後燒賊船百三十五艘，輒敕付廷尉禁推，；〔此皆王渾親黨使為之。艘，蘇刀翻。〕詔勿推。
渾、濬爭功不已，帝命守廷尉廣陵劉頌校其事，以渾為上功，濬為中功。帝以頌折法失理，〔折法，猶折獄之折。折，斷也。〕左遷京兆太守。〔魏文帝受禪，改京兆尹為太守，夷於列郡。〕
庚辰，增賈充邑八千戶；以王濬為輔國大將軍，封襄陽縣侯；杜預為當陽縣侯；王戎為安豐縣侯；封琅邪王軎二子為亭侯；增京陵侯不渾邑八千戶，進爵為公；尚書內侯張華進封廣武縣侯，增邑萬戶；〔王渾除京陵舊食邑之外，增八千戶，張華則增廣武侯吧為萬戶。〕荀勗以專典詔命功，封一子為亭侯；〔勗為中書監，專典詔命。〕其餘諸將及公卿以下，賞賜各有差。帝以平吳功，策告羊祜廟，乃封其夫人夏侯氏為萬歲鄉君，食邑五千戶。〔夏，戶雅翻。〕
王濬自以功大，而為渾父子及黨與所挫抑，每進見，〔見，賢遍翻。〕陳其攻伐之勞及見枉之狀，或不勝忿憤，徑出不辭；帝每容恕之。〔晉武之量，弘於隨文。勝，音升。〕益州護軍範通謂濬曰：「卿功則美矣，然恨所以居美者未盡善也。卿旋旆之日，角巾私第，〔晉志曰：巾以葛為之，形如幍而橫著之，古者尊卑共服之。餘謂幅巾以橫幅為之，角巾則巾之有角者。郭林宗遇雨，巾一角墊，則角巾也。〕口不言平吳之事；若有問者，則曰：『聖人【張：「人」作「主」。】之德，羣帥之力，老夫何力之有！』此藺生所以屈廉頗也，〔事見四卷周赧王三十六年。帥，所類翻。〕王渾能無愧乎！」濬曰：「吾始懲鄧艾之事，〔鄧艾之死，以鍾會所蔽，艾情不得上通也。〕懼禍及身，不得無言；其終不能遣諸胸中，是吾褊也。」〔自知數陳其功及為渾所枉為褊。牖，補辨翻。〕時人鹹以濬功重報輕，為之憤邑；〔為，於偽翻。〕博士秦秀等並上表訟濬之屈，帝乃遷濬顉軍大將軍。〔考異曰：濬傳雲：「領步兵校尉，舊校唯五，置此營自濬始也。」按職官志：「屯騎、步兵、長水、越騎、射聲校尉，是為五校，並漢官也。」然則步兵之名，非自濬始。武帝紀：「是年六月，丁丑，初置翊軍校尉官，」疑濬所領者翊軍也。〕王渾嘗詣濬，濬嚴設備衛，然後見之。〔周勃就國，絳及河東吏至，常令家人被甲持兵以見之，亦猶王濬之嚴設備衛以見王渾也。此二人者，力足以定天下之難，智足以取一國，而其所以包周身之防乃爾，可笑也哉！〕
杜預還襄陽，以為天下雖安，忘戰必危，乃勤於講武，申嚴戊守。又引滍、流月水以浸田萬餘頃，〔水經註：滍水出南陽魯山縣西堯山，東逕犨縣，又東南逕昆陽縣，又東北逕潁川定陵縣，東入於汝。淯水出弘農盧氏縣攻離山，東南逕南陽西鄂縣、宛縣而屈，南過淯陽縣，又南過新野縣，西過鄧縣，南入於沔。滍，音丈幾翻。淯，音育。〕開揚口通零、桂之漕，〔水經註：揚水上承江陵縣赤湖，東北流逕郢城南，又東北與三湖水會。三湖者，合為一水，東通荒谷，東岸有冶父城。春秋傳曰：「莫敖縊於荒谷，羣帥囚於冶父，」謂此處也。春夏水盛，則南通大江，否則南迄江隄。揚水又東入華容縣，又東；北與柞溪水合；又北逕竟陵縣，又北注於沔，謂之揚口。預傳曰：舊水道惟沔、漢達江陵千數百里，北無通路，預乃開揚口，起夏水，達巴陵千餘裏，內瀉長江之險，外通零、桂之漕。杜佑曰：夏水、揚口，在今江陵郡江陵縣界。〕公私賴之。預身不跨馬，射不穿札，〔札，甲札也。左傳：潘戸之黨與養由基蹲甲而射之，徹七札焉。〕而用兵制勝，諸將莫及。預在鎮，收餉遺洛中貴要，〔數，所角翻。遺，於季翻。〕或問其故，預曰：「吾但恐為害，不求益也。」
王渾遷徵東大將軍，復鎮壽陽。
諸葛靚逃竄不出。〔靚入吳見七十七卷魏高貴鄉公甘露二年。〕帝與靚有舊，靚姊為琅邪王妃，〔琅邪王軎。〕帝知靚在姊間，因就見焉。靚逃於廁，帝又逼見之，謂曰：「不謂今日復得相見！」靚流涕曰：「臣不能漆身皮面，〔自謂不能如豫讓、聶政也。〕復覩聖顏，誠為凓恨！」詔以為侍中；固辭不拜，歸於鄉裏，終身不向朝廷而坐。〔諸葛氏之子皆有志節。〕
③六月，復封丹水侯睦為高陽王。〔睦貶爵見上卷鹹寧三年。〕
④秋，八月，己未，封皇弟延祚為樂平王，尋薨。
⑤九月，庚寅，賈充等以天下一統，屢請封禪；帝不許。
⑥冬，十月，前將軍青州刺史淮南胡威卒。〔帝以左、右、前、後四將軍為四軍。〕威為尚書，嘗諫時政之寬。帝曰：「尚書郎以下，吾無所假借。」威曰：「臣之所陳，豈在丞、郎、令史，正謂如臣等輩，始可以肅化明法耳！」〔威，質之子也。〕
⑦是歲，以司隸所統郡置司州，凡州十九，〔考異曰：宋書州郡志雲：「太康元年，天下一統，凡十六州，後又分雍、梁為秦，分荊、揚為江，分益為寧，分幽為平，而為二十矣。」按杜佑通典：「平吳，分十九州：司、兗、豫、冀、並、青、徐、荊、揚、涼、雍、秦、益、梁、寧、幽、平、交、廣。」今從之。杜佑曰：司州治洛陽。兗治廩丘，今濮陽郡雷澤縣。豫治項，今淮陽郡項城縣。冀治房子，今趙郡縣。並治晉陽。青治臨菑。徐治彭城。荊初治襄陽，後治江陵。揚治壽春，後治建業。涼治武威。分三輔為雍，治京兆。分隴山之西為秦，治上邽。益治成都。分巴、漢之地為梁，治南鄭。分雲南為寧，治雲南。幽治涿。分遼東為平，治昌黎。交治龍編。分合浦之北為廣，治番禺。〕郡國一百七十三，戶二百四十五萬九千八百四十。
⑧詔曰：昔自漢末，四海分崩，刺史內親民事，外領兵馬。今天下為一， 當韜戢千戈，刺史分職，皆如漢氏故事；〔察舉郡縣長吏而已。〕悉去州郡兵，大郡置武吏百人，小郡五十人。」交州牧陶璜上言：「交、廣東西數千里，〔交州統 合浦、交趾、新昌、武平、九真、九德、日南。廣州統南海、臨賀、始安、始興、蒼梧、鬱林、桂林、高興、寧浦郡。去，羌呂翻；下宜去同。〕不賓屬者六萬餘 戶，至於服從官役，纔五千餘家。二州脣齒，唯兵是鎮。又，寧州諸夷，接據上流，水陸並通，〔僕水、葉榆水、勞水、橋水皆出寧州界，入交、廣界。又霍弋自寧 州遺楊稷等經略交、廣，是水陸並通也。〕州兵未宜約損，以示單虛。」僕射山濤亦言「不宜去州郡武備」；〔考異曰：濤傳雲「與盧欽論之」。按欽，鹹寧四年三月已卒。〕帝不聽。及永寧以後，盜賊羣起，州郡無備，不能禽制，天下遂大亂，如濤所言。然其後刷史復兼兵民之政，州鎮俞重矣。
⑨漢、魏以來，羌、胡、鮮卑降者，〔降，戶江翻。〕多處之塞內諸郡。其後數因忿恨，殺害長吏，漸為民患。侍御史西河郭欽上疏曰：「戎狄強獷，〔處，昌呂翻。獷，古猛翻，粗惡貌。〕歷古為患。魏初民少，〔少，詩沼翻。〕西北諸郡，皆為戎居，內及京兆、魏郡、弘農，往往有之。今雖服從，若百年之後有風塵之警，胡騎自平陽、上黨不三日而至孟津，北地、西河、太原、馮翊、安定、上郡盡為狄庭矣。宜及平吳之威，謀臣猛將之略，漸徙內郡雜胡於邊地，峻四夷出入之防，明先王荒服之制，〔禹貢：五服相距方五千裏，荒服內距甸服二千里。〕此萬世之長策也。」帝不聽。〔為後諸胡亂華張本。〕
二年（辛丑、二八一）
①春，三月，詔選孫哠宮人五千人入宮。帝既平吳，頗事遊宴，怠於政事，掖庭殆將萬人。常乘車，〔晉志曰：羊車，一名輦車，上如軺，伏兔箱，漆畫輪軛。〕恣其所之，至便退寢；宮人競以竹葉插戶，鹽汁灑地，以引帝車。〔羊嗜竹葉而喜鹹，故以二者引帝車。〕而後父楊駿及弟珧、濟始用事，〔珧，餘招翻。〕交通請謁，勢傾內外，時人謂之三楊，舊臣多被疏退。山濤數有規諷，〔數，所角翻；下同。〕帝雖知而不能改。
②初，鮮卑莫護跋始自塞外入居遼西棘城之北，〔棘城在昌黎縣界，是後慕容氏置棘城縣。拓跋魏太武真君八年，併棘入昌黎郡龍城縣。載記曰：莫護跋從宣帝伐公孫氏有功，拜率義不，始建國於棘城之北。〕號曰慕容部。〔魏書曰：漢桓帝時，鮮卑檀石槐分其地為東、中、西三部，中部大人曰柯最、闕居、慕容等，為大帥，是則慕容部之始也載記曰：莫護跋國於棘城之北，時燕、代多冠步搖冠，莫護跋見而好之，乃斂髮襲冠，諸部困呼之為「步搖」，其後音訛，遂為慕容。或雲：慕二儀之德，繼三烷之容，遂以慕容為氏。餘謂步搖之說誕；或雲之說，慕容氏既得國，其臣子從而為之辭。〕莫護跋生木延，木延生涉歸，遷於遼東之北，世附中國，數從徵討有功，拜大單於。〔單，音蟬。〕冬十月，涉歸始寇昌黎。〔昌黎，漢之交黎縣，屬遼西郡，東漢屬遼東屬國都尉。魏正始五年，鮮卑內附，復置遼東屬國，立昌黎縣以居之，後立昌黎郡。慕容氏始此。考異曰：帝紀雲「慕容廆」按範亨燕書武宣紀：「廆，泰始五年生，年十五，父單於涉歸卒，」太康四年也。此年入寇，當是涉歸。〕
③十一月，壬寅，高平武公陳騫薨。〔考異曰：帝紀雲「大司馬」。按騫以鹹寧三年辭位，以高平公還第。〕
④是歲，揚州刺史周浚移鎮秣陵。〔魏揚州治壽春，晉平吳，乃移治秣陵。揚者，江南之氣躁勁，厥性輕揚。亦曰：州界多水，水波揚也。統丹楊、宣城、淮南、廬陵、廬江、毗陵、吳、吳興、會稽、東陽、新安、臨海、建安、晉安、豫章、臨川、鄱陽、南康，凡十八郡。〕吳民之未服者，屢為寇亂，浚皆討平之；賓禮故老，搜求俊乂，威惠並行，吳人悅服。
三年（壬寅、二八二）
①春，正月，丁丑朔，帝親祀南郊。禮畢，喟然問司隸校尉劉毅曰：「朕可方漢之何帝﹖」對曰：「桓、靈。」帝曰：「何至於此﹖」對曰：「桓、靈賣官錢入官庫，陛下賣官錢入私門，以此言之，殆不如也。」帝大笑曰：「桓、靈之世，不聞此言，今朕有直臣，固為勝之。」〔考異曰：地理志：「太康元年，省司隸，置司州」。毅傳：「毅為司隸校尉，帝嘗南郊，禮畢，問毅，」而無年月。晉春秋問毅在此月，而不言毅官。按毅傳，「六年，自司隸遷左僕射，」或者此年尚未改為司州也，今從毅傳。〕
毅為司隸，糾繩豪貴，無所顧忌。〔繩，彈正也。糾，濬也。〕皇太子鼓吹入東掖門，〔臣子至宮掖門，屏儀導，下車而入。太子鼓吹入掖門為不敬。吹，昌瑞翻。〕毅劾秦之。〔劾，戶概翻，又戶得翻。〕中護軍、散騎常侍羊琇，與帝有舊恩，〔事見七十八卷魏元帝鹹熙元年。琇，音秀。〕典禁兵，豫機密十餘年，恃寵驕侈，數犯法。〔數，所角翻。〕毅劾奏琇罪當死；帝遣齊王條私請琇於毅，毅許之。都官從事廣平程衛徑馳竹護軍營，收琇屬吏，〔屬，之慾翻。〕考問陰私，先奏琇所犯狼籍，然後言於毅。帝不得已，免琇官。未幾，復使以白衣領職。〔幾，居豈翻。〕
琇，景獻皇后之從父弟也；後將軍王愷，文明皇后之弟也；〔景帝羊後諆景獻。文帝王后諡文明。從，才用翻。〕散騎常侍石【章：甲十一行本後」上有「侍中」二字；乙十一行本；孔本同；張校同。】崇，苞之子也。三年皆富於財，競以奢侈相高：愷以絶澳釜，〔絶，盈之翻，餳也；說文曰：米挧煎也；一曰：濡弱者為絶。澳，於到翻；今臺、明謂以水沃釜為澳鑊；又乙六翻。〕崇以蠟代薪；〔蠟，蜜滓也。〕愷作紫絲步障四十里，崇作錦步障五十里；〔步障，夾道設之以障蔽，若今之罣罳。〕崇塗屋以椒，〔椒性溫而芬馥。〕愷用赤石脂。〔本草圖經曰：赤石濟南射陽及太山之陰。蘇恭雲：濟南、太山不聞出者；惟虢州盧氏縣、澤州陵川縣慈州昌鄉縣並有，及宜州諸山亦出，今出潞州，以色理鮮膩者為勝。〕帝每助愷，嘗以珊瑚樹賜之，〔本草：珊瑚，生海底，柯枝明潤如紅玉。〕高二尺許。愷似示石崇，崇便以鐵如意碎之；〔鐵如意，手撾也，以鐵為之，若今之朋朵子。〕愷怒，以為疾己之寶。崇曰：「不足多恨，今還卿！」乃命左右悉取其家珊瑚樹，高三、四尺者六、七株，如愷比者甚眾，愷怳然自失。〔怳，虎晃翻。自失，不得意貌。〕
車騎司馬傅鹹上書曰：〔晉志曰：驃騎以下及諸大將軍不開府、非持節都督者，置長史、司馬各一人。〕「先王之治天下，〔治，直之翻。〕食肉衣帛，皆有其制，〔古者黎民五十而後食肉，六十而後衣帛。衣，於既翻。〕竊謂奢侈之費，甚於天災。古者人稠地狹，而有儲蓄，由於節也。今者土廣人稀，而患不足，由於奢也。欲人崇儉，當詰其奢，奢不見詰，轉相高尚，無有窮極矣！」〔詰，去吉翻。〕
②尚書張華，以文學才識，名重一時，論者皆謂華宜為三公；中書監荀勗、侍中馮紞以伐吳之謀深疾之。〔紞，都感翻。〕會帝問華：「誰可託後事者﹖」華對以「明德至親，莫如齊王。」由是忤旨，〔忤，五故翻。〕勗因而譖之。甲午。以華都督幽州諸軍事。華至鎮，撫循夷夏，〔夏，戶雅翻。〕譽望益振，帝復欲徵　之。馮紞侍帝，從容語及鍾會，〔從，千容翻。〕紞曰：「會之反，頗由太祖。」〔會反見七十八卷魏元帝鹹熙元年。文帝，廟號太祖。〕帝變色曰：「卿是何言邪！」紞免冠謝曰：「臣聞善御者必知六轡緩急之宜，故孔子以仲由兼人而退之，冉求退弱而進之。〔事見論語。〕漢高祖尊寵五王而夷鹹，〔事並見漢高帝紀。五王，兩韓信、彭越、英布、盧綰。〕光武抑損諸將而克終。〔光武灴使功臣預政事，故皆保其福祿，無誅譴者。〕非上有仁暴之殊，下有愚智之異也，蓋抑揚與奪，使之然耳。鍾會才智有限，而太祖誇狀無極，居以重勢，委以大兵，使會自謂算無遺策，功在不賞，遂搆凶逆耳。向令太祖錄其小能，節以大禮，抑之以威權，納之以軌則，則亂心無由生矣。」帝曰：「然。」紞稽首曰：「陛下既然臣之言，宜思堅冰之漸，〔稽，音啟。易坤之初六曰：履霜堅冰至。象曰：履霜堅冰，陰始凝也。馴玫其道，至堅冰也。〕勿使如會之徒復致傾覆。」〔復，扶又翻。〕帝曰：「當今豈復有如會者邪﹖」紞因屏左右而言曰：〔屏，必郢翻。〕「陛下謀畫之臣，著大功於天下，據方鎮，總戎馬者，皆在陛下聖慮矣。」帝默然，由是止不徵華。
③三月，安北將軍嚴詣敗慕容涉歸於昌黎，斬獲萬計。〔敗，補邁翻。〕
④魯公賈充老病，上遣笪太子省視起居，〔省，悉景翻。〕充自憂諡傳，〔充自知姦回弒逆，後當加惡諡，且灴能逃良史之筆誅。傳，柱戀翻。〕從子模曰：「是非久自見，石可掩也！」〔從，才用翻。見，賢遍翻。〕夏，四月，庚午，充薨，世子黎民早卒，無嗣，妻郭槐欲以充外孫韓謐為世孫，〔韓謐，充伲韓壽之子。世孫，謂嫡孫承祖父之世者。〕郎中令韓鹹、中尉曹軫諫曰：〔晉制，諸王及諸郡公國有郎中令、中尉、大農為三卿。〕「禮無異姓為後之文，今而行之，是使先公受譏於後世而懷愧於地下也。」槐不聽。鹹等上書，求改立嗣，事寢不報。槐遂表陳之，雲充遺意。帝許之，仍詔「自非功如太宰，始封、無後者，皆不得以為比。」及太常議諡，博士秦秀曰：「充悖禮溺情，以亂大倫。〔悖，蒲內翻。〕昔鄫養外孫莒公子為後，春秋書『莒人滅鄫』。〔春秋：襄六年，莒人滅鄫。公羊傳曰：取後於莒也。莒女有為鄫夫人者，立其出也。榖梁傳曰：莒人滅鄫，非滅也，立異姓以麘祭祀，滅亡之道也。〕絕父祖之血，食開朝廷之亂原。按諡法：『昏亂紀度曰荒』，請諡荒公。」帝不從，更諡曰武。
⑤閏月，丙子，廣陸成侯李胤薨。
⑥齊王攸德望日隆，荀勗、馮紞、楊珧皆惡之。〔惡，烏路翻。〕紞言於帝曰：「陛下詔諸侯之國，宜從親者始。親者莫如齊王，今獨留京師，可乎﹖」勗曰：「百僚內外皆歸心齊王，陛下萬歲後，太子不得立矣。陛下試詔齊王之國，必舉朝以為不可，則臣言驗矣。」帝以為然。冬，十二月，甲申，詔曰：「古者九命作伯，或入毗朝政，或出御方嶽，〔朝，直遙翻。周禮九命作伯。鄭玄曰：上公有功德者，加命為二伯，得徵五侯、九伯者也。鄭司農雲：長諸侯為方伯。〕其揆一也。侍中、司空齊王攸，佐命立勳，劬勞王室，其以為大司馬、都督青州諸軍事，侍中如故仍加崇典禮，主者詳按舊制施行。」以汝南王亮為太尉、錄尚書事、領太子太傅，光祿大夫山濤為司徒，尚書令衛瓘為司空。
徵東大將軍王渾上書，以為：「攸至親盛德，侔於周公，宜贊皇朝，與聞政事。〔與，讀曰預。〕今出攸之國，假以都督虛號，而無典戎幹方之實，〔典戎，典兵也。詩韓奕曰：榦不庭方。言為楨榦也。〕虧友于款篤之義，懼非陛下追述先帝、文明太后待攸之宿意也。〔待攸事見上卷鹹寧二年。〕若以同姓，寵之太厚，則有吳、楚逆亂之謀，漢之呂、霍、王氏，皆何人也！〔渾之意，蓋謂齊王不當疑，三楊不當信也。〕歷觀古今，苟事之輕重所在，無不為害，唯當任正道而求忠良耳。若以智計猜物，雖親見疑，至於疏者，庸可保乎！愚以為太子太保缺，宜留攸居之，與汝南王亮、楊珧共幹朝事。三人齊位，足相持正，既無偏重相傾之勢，又不失親親仁覆之恩，計之盡善者也。」〔覆，敷又翻。〕於是抹風王駿、光祿大夫李獈、中護軍羊琇、侍中王濟、甄德皆切諫；〔獈，許記翻，又音熹。甄，之人翻。〕帝並不從。濟使其妻常山公主及德妻長廣公主俱入，稽顙涕泣，請帝留攸。〔稽，音啟。〕帝恕，謂侍中王戎曰：「兄弟至親，今出齊王，自是朕家事，而甄德、王濟連遣婦來生哭人邪！」乃出濟為國子祭酒，德為大鴻臚。〔自侍中出為外朝官。〕羊琇與北軍中候成粲謀見楊珧，手刃殺之；〔北軍中候，漢官，掌北軍五營；魏省。泰始四年，罷中軍將軍，置北軍中候；七年，又罷中領軍併焉。〕珧知之，辭疾不出，諷有司奏琇，左遷太僕，琇憤怨，發病卒。李獈亦以年老遜位，卒於家。獈在朝，〔朝，直遙翻；下同。〕姻親故人，與之分衣共食，而未嘗私以王官，人以此稱之。
⑦是歲，散騎常侍薛瑩卒。或謂吳郡陸喜曰：「瑩於吳士當為第一乎﹖」喜曰：「瑩在四五之間，安得為第一！夫以孫哠無道，吳國之士，沈默其體，潛而勿用者，第一也；〔沈，持林翻。〕避尊居卑，祿以代耕者，第二也；侃然體國，執正不懼者，第三也；斟酌時宜，時獻微益者，第四也；溫恭脩慎，不為諂首者，第於也；過此以往，不足復數。〔復，扶又翻。〕故彼上士多淪沒而遠悔吝，中士有聲位而近禍殃。觀瑩之處身本末，又安得為第一乎！」〔遠，於願翻。近，其靳翻。處，昌呂翻。〕
四年（癸卯、二八三）
①春，正月，甲申，以尚書右僕射魏舒為左僕射，下邳王晃為右僕射。晃，孚之子也。
②戊年，新沓康伯山濤薨。〔魏明帝景初三年，以遼東東沓縣吏民過海居齊郡界者，立為沓縣。〕
③帝命太常議崇錫齊王之物。博士庾旉、太叔廣、劉暾、〔旉，讀曰放。太叔，複姓。鄭莊公之弟段封於京，謂之京城太叔，其後以為氏。又衛有太叔儀。暾，他昆翻。〕繆蔚、郭頤、秦秀、傅珍上表曰：〔繆，靡幼翻，又莫六翻，姓也。蔚，紆勿翻。〕「昔周選建明德以左右王室，周公、康叔、聃季，皆大為三公，〔左傳：衛太祝子魚曰：武王之母弟八人，周公為太宰，康叔為司寇，聃季為司空。左右，讀如佐佑。聃乃甘翻。〕明股肱之任重，守地之位輕也。漢諸侯王，位在丞相、三公上，其入讚朝政者，乃有兼官，其出之國，亦不復假臺司虛名為隆寵也。〔漢諸侯王讚朝政者，惟東平王蒼耳。〕今使齊王賢邪，則不宜以母弟之親尊居魯、衛之常職；不賢邪，不宜大啟土宇，表建東海也。古禮，三公無職，坐而論道，不聞以方任嬰之。〔嬰，縈也。〕惟宣王救急朝夕，然後命召穆公徵淮夷，故其詩曰：『徐方不回，王日旋歸。」〔見詩江漢、常武篇。〕宰相不得久在外也。今天下已定，六合為家，將數延三事，與論太平之基，〔數，色角翻。〕而更出之，去王城二千里，違舊章矣。」〔司馬彪郡國志：齊國在洛陽東千八百里。〕旉，純之子；暾，毅之子也。旉既具草，先以呈純，純不禁。
事過太常鄭默、傅士祭酒曹志，〔續漢志：博士祭酒一人；本僕射，中興轉為祭酒。胡廣曰：官名祭酒，皆王位之元長也。〕志愴然歎曰：「安有如此之才，如此之親，不得樹本助化，而遠出海隅！晉室之隆，其殆矣乎！」乃奏議曰：「古之夾輔王室，同姓則周公，異姓則太公，皆身居朝廷，五世反葬。〔禮記檀弓曰：太公封於營丘，比及五世，皆反葬於周。古人曰：「狐死正丘首，仁也。」〕及其衰也，雖有五霸代興，豈與周、召之治同日而論哉！〔言五霸代興以尊周室，不可與周、召夾輔之治同日而論也。治，直吏翻。〕自羲皇以來，豈一姓所能獨有！當推至公之心，與天下共其利害，乃能享國久長。是以秦、魏欲獨擅其權而纔得沒身，周、漢能分其利而親疏為用，此前事之明驗也。志以為當如博士等議。」帝覽之，大怒曰：「曹志尚不明吾心，況四海乎！」〔謂曹志本魏陳思王植之子，植於魏文帝，兄弟也。文帝之禁制植者為何如，今尚不能明吾之心 乎！〕且謂：「博士不答所問而答所不問，〔所問者，崇錫齊王禮物而已不問齊王當出與不當出也。〕橫造異論。」下有司策免鄭默。〔橫，下孟翻。下，戶嫁 翻。〕於是尚書朱整、褚瀬奏：「志寺侵官離局，〔瀬，離灼翻。離，力智翻。〕迷罔朝廷，崇飾惡言，假託無諱，請收志等付廷尉科罪。」詔免志官，以公還第；〔志在魏嗣爵陳王，晉受禪，降為郅城縣公。〕其餘皆付廷尉科罪。
庾純詣廷尉自首：「旉以議草見示，愚淺聽之。」詔免純罪。〔首，式又翻。〕廷尉劉頌奏旉等大不敬，當棄市。尚書奏請報聽廷尉行刑。尚書夏侯駿曰：「官立八座，正為此時。」〔六曹尚書並令、僕為八座。為，於偽翻。〕乃獨為駮議。〔駿，北角翻。〕左僕射下邳王晃亦從駿議。奏留中七日，乃詔曰：「旉是議主，應為戮首；但旉家人自首，宜井廣等七人皆丐其死命，〔丐，貸也。〕並除名。」
二月，詔以濟南郡益齊國。〔濟，子禮翻。〕己丑，立齊王攸子長槳亭侯寔為北海王，〔樂，音洛。〕命攸備物典策，設軒縣之樂，〔樂，天子宮縣，諸侯軒縣。軒縣者，缺其一面。縣，讀曰懸。〕六佾之舞，黃鉞朝車，乘輿之副從焉。〔朝，直遙翻。乘繩證翻。〕
④三月，辛丑朔，日有食之。
⑤ 齊獻王攸憤怨發病，乞守先後陵。〔先後，謂文明皇后也。〕帝不許，遣御醫診視，〔診，止忍翻，候脈也。〕諸醫希旨，皆言無疾。河南尹向雄諫曰：「陛下子弟 雖多，然有德望者少；齊王臥居京邑，所益實深，不可不思也。」帝不納，雄憤恚而卒。〔恚，於避翻。〕攸疾轉篤，帝猶催上道。〔上，時當翻。〕攸自強入辭， 素持容儀，疾雖困，尚自整厲，舉止如常，帝益疑其無疾；辭出數日，歐血而薨。帝往臨喪，攸子冏號踊，〔號，戶刀翻〕訴父病為醫所誣。詔即誅醫，以冏為嗣。〔冏，俱永翻。〕
初，帝愛攸甚篤，為荀勗、馮紞等所構，欲為身後之慮，故出之。及薨，帝哀慟不已。馮紞侍側，曰：「齊王名過其實，天下歸之，今自薨殞，社稷之福也，陛下何哀之過！」帝收淚而止。詔攸喪禮依安平獻王故事。〔事見七十九卷泰始八年。〕
攸舉動以禮，鮮有過事，雖帝亦敬憚之。每引之同處，必擇言而後發。〔鮮，息善翻。處，昌呂翻。〕
⑥夏，五月，己亥，琅邪武王軎薨。
⑦冬，十一月，以尚書左僕射魏舒為司徒。
⑧河南及荊、揚寺六州大水。〔荊，強也，言其氣躁強；亦曰警也，言南蠻數為寇逆，其人有道後服，無道先強，常警備也；又云，取荊山似名州。統江夏、南郡、襄陽、南陽、順陽、義陽、新城、魏興、上庸、建平、宜都、南平、武陵、天門、長沙、衡陽、湘東、零陵、邵陵、桂陽、武昌、安成。〕
歸命侯孫晧卒。
⑩是歲，鮮卑慕容涉歸卒。弟刪篡立，〔考異曰：載記「刪」作「耐」。今從燕書。〕將殺涉歸子廆，廆亡匿於遼東徐鬱家。〔廆，戶賄翻，又五罪翻。載記曰：廆，字弈緕。杜佑曰：本名若洛廆。〕
六年（乙巳、二八五）
①春，正月，己亥，有青龍二，見武庫井中。〔見，賢遍翻。考異曰：五行志作「癸卯」。今從帝紀。〕帝觀之，有喜色。百官將賀，尚書僕射劉毅表曰：「昔龍降夏庭，卒為周禍。〔國語曰：夏之衰也，褒人之神化為二龍以同於夏庭。夏後卜疫之與去之與止之，莫吉；卜請其漦而藏之，吉。乃布幣而策告之。龍亡而漦在，櫝而荿之，及殷、周，莫之發也。及厲王之末，發而觀之，漦流於庭，不可除也。王使婦人不幃而譟之，化為玄蚖以入於王府。府之重童妾未既塀而遭之，既笄而孕，當宣王而生。不夫而育，故懼而棄之，鬻弧服者取之，以逃於褒。褒人有獄，以入於幽王，王遂嬖之，使為後，生伯服。欲殺太子，以成伯服，太子奔申。申侯與犬戎之王，殺之驪山下。夏，戶雅翻。卒，子恤翻。〕易稱『潛龍勿用，陽在下也。』〔易乾之初九爻辭。〕尋案舊典，無賀龍之禮。」帝從之。
②初，陳羣以吏部不能審覈天下之士，故令郡國各置中正，州置大中正，皆取本土之人任朝廷官、德充才盛者為之使，銓次等級以為九品，〔事見六十九卷魏文帝黃初元。〕有言行脩著則升之，〔行，下孟翻。〕道義虧缺降之，吏部憑之以補授百官。行之浸久，中正或非其人，姦敝日滋。劉毅上疏曰：「今立中正，定九品，高下任意，榮辱在手，操人主之威福，奪天朝之權勢，，〔操，千高翻。朝，直遙翻。〕公無考校之負，私無告訐之忌，〔謂銓次高下或有不當，而在公不以考校失實為罪負，發人隱慝，無所不至，而在私不以告訐為避忌。〕用心百態，營求萬端，廉讓之風滅，爭訟之俗成，臣竊為聖朝恥之！〔為，於偽翻。〕蓋中正之設，於損政之道有八：高下逐強弱，是非隨興，衰，一人之身，旬日異狀，上品無寒門，下品無勢族，一也。置州都者，〔州都，謂中正。〕本取州里清議鹹所歸服，將以鎮異同，一言議也。今重其任而輕其人，使駁違之論橫於州里，〔駁，北角翻。橫，戶孟翻。〕嫌讎之隙結於大臣，二也。本立格之骿，為九品者，謂才德有優劣，倫輩有首尾也。今乃使優劣易地，首尾倒錯，三也。〔錯，千故翻。〕陛下賞善罰惡，無不裁之以法，獨置中正，委以一國之重，曾無賞罰之防，又禁人不得訴訟，使之縱橫任意，〔縱，子容翻。〕無所顧憚，諸受枉者，抱怨積直，不獲上聞，四也。一國之士，多者千數，或流徙異邦，或取給殊方，〔謂衣食有不給者，客於殊方以取給也。〕面猶不識，況盡其才！而中正知與不知，皆當品狀，採譽於臺府，〔譽，音餘。〕納毀於流言，任己則有不識之蔽，聽受則有彼此之偏，五也。凡求人才，欲以治民也，〔治，直之翻。〕今當官著效者或附卑品，在官無績者更獲高敘，是為抑功實而隆空名，長浮華而廢考績，六也。〔長，知兩翻。〕凡官不烔人，事不同能。今不狀其少之所直而但第為九品，以品取人，或非才能之所長，以狀取人，則為本品之所限，徒結白論〔白，素也。釋素餐者以為空餐，白論，猶空言也。〕而品狀相妨，七也。九品所下不彰其罪，所上不列其善，各任愛憎，以植其私，天下之人焉得不懈德行而銳人事，八也。〔焉，於虔翻。懈，古隘翻。〕由此論之，職名中正，實為姦府；事名九品，而有八損；古今之失，莫大於此！愬臣以為宜罷中正，除九品，棄魏氏之敝法，更立一代之美製。」太尉、汝南王亮、司空衛瓘亦上疏曰：「魏氏承喪亂之後，〔喪，息浪翻。〕人士流移，考詳無地，故立九品之制，粗且為一時選用之本耳。〔粗，坐五翻。〕今九域同規，大化方始，臣等以為宜皆蕩除末法，鹹用土斷，〔以土著為斷也。斷，丁亂翻。〕自公卿以下，以所居為正，無復縣客，〔縣，讀曰懸。〕遠屬異土，盡除中正九品之制，使舉善進才，各由鄉論，則華競自息，各求於己矣。」始平王文學江夏李重上疏：〔自魏以，王國置師友、文學各一人。夏，戶雅翻。上，時掌翻。〕以為：「九品既除，宜先開移徙，聽相併就，則土斷之實行矣。」帝雖善其言而終不能改也。
③冬，十二月，庚午，大赦。
④閏月，當陽成侯杜預卒。
⑤是歲，塞外匈奴胡太阿厚帥部落二萬九千三百人來降；〔帥，讀曰率。降，戶江翻。〕帝處之塞內西河。〔處，昌呂翻。〕
⑥罷寧州入益州，置南夷校尉以護之。〔置寧州，見七十九卷泰始七年。考異曰：地理志：「太康三年，廢寧州，置南夷校尉。」今從華陽國志。〕
六年（乙巳、二八五）
①春，正月，尚書左僕射劉毅致仕，尋卒。〔考異曰：晉春秋在七年十月，今從本傳。〕
②戊辰，以王渾為尚書左僕射，渾子濟為侍中。渾主者處事不當，〔尚書主者也。處，昌呂翻。當，丁浪翻。〕濟明法繩之。〔侍中管門下諸事，故得繩以法。〕濟從兄佑，素與濟不協，〔從，才用翻。〕因毀濟不能容其父，帝由是疏濟，後坐事免官。濟性豪侈，帝謂侍中和嶠曰：「我將罵濟而後官之，如何﹖」嶠曰：「濟俊爽，恐不可屈。」帝召濟，切讓之，既而曰：「頗知愧不﹖」〔不，讀曰否。〕濟曰：「尺布、鬥粟之謠，常為陛下愧之。〔謂帝不能容齊王攸也。為，於偽翻。〕他人能令親者疏，臣不能令親者親，〔謂諫而不聽也。〕以此愧陛下耳。」帝默然。嶠，洽之孫也。〔和洽見六十六卷漢獻帝建安十四年。〕
青、梁、幽、冀州旱。
④秋，八月，丙戌朔，日有食之。
⑤冬，十二月，庚子，襄陽武侯王濬卒。
⑥是歲，慕容刪為其下所殺，部眾復迎涉歸子廆而立之。涉歸與宇文部素有隙，〔宇文部亦鮮卑種，其先有大人曰普回，因狩得玉璽三紐，文曰「皇帝璽」。普回以為天授，其俗謂天子曰「宇文」，故國號宇文，併以為氏。何氏姓苑曰：「宇文氏出自炎帝，其後以嘗草之功，鮮卑呼草為俟汾，遂號為俟汾氏，後世通稱俟汾，蓋音訛也。代為鮮卑單於。〕廆請討之，朝廷弗許。廆怒，入寇遼西，殺略甚眾。帝遣幽州討廆，戰於肥如，〔肥如縣屬遼西郡。應劭曰：肥子奔燕、燕封於此，賢曰：肥如，今平州。〕廆眾大敗。自是每歲犯邊，又東擊扶餘，扶餘王依慮自殺，〔慮，音閭。〕子弟走保沃沮。〔沮，千餘翻。〕廆夷其國城，驅萬餘人而歸。
七年（丙午、二八六）
①春，正月，甲寅朔，日有食之。魏舒稱疾，固請遜位，以劇陽子罷。舒所為，必先行而後言，遜位之際，莫有知者。〔考異曰：舒遜位，紀、傳皆無年月。本傳曰：「以災異遜位，帝不聽；後甲正旦朝罷還第，表送章綬。本傳又曰：「遜位之際，人莫知者。」若今年旦日食遜位，至他年正旦乃送章綬，不雲「人無知者」。蓋止因今者正旦朝罷，遂以災遜位，不復起耳。〕衛瓘與舒書曰：「每與足下共論此事，日日未果，〔瓘言亦遜位，與共論此事，日復一日，未果如言。〕可謂『瞻之在前，忽焉在後』矣。」〔用論語顏淵之言。〕
②夏，慕容廆寇遼東，故扶餘王依慮子依羅求帥見人還復舊國，請援於東夷校尉何龕，〔帥，讀曰率；下同。見，賢遍翻。見人，謂見存之人也。龕，口含翻。晉志曰：武帝置南蠻校尉於襄陽，西戎校尉於長安，南夷校尉於寧州；東夷校尉，蓋亦帝所置，治遼東。〕龕遣督護賈沈將兵送之。〔魏、晉之間，方鎮各置督護，領兵之官也。沈，持林翻。〕廆遣其將孫丁帥騎邀之於路，〔騎，奇寄翻。〕沈力戰，斬丁，遂復扶餘。
③秋，匈奴胡都大博及萎莎胡各帥種落十萬餘口詣雍州降。〔楊正衡曰：「莎，素和翻。帥，讀曰率。據晉書，萎莎胡，北狄種，蓋亦匈奴類也。杜佑曰：晉史雲：北狄各以部落為類，其入居塞內者，有屠各、萎莎、羌渠、賀賴等種。種，章勇翻。雍，於用翻。〕
④九月，戊寅，扶風武王駿薨。
⑤冬，十一月，壬子以隴西王泰都督關中諸軍事。泰，宣帝弟馗之子也。〔馗，渠龜翻。〕
⑥是歲，鮮卑拓拔悉鹿卒，〔「鹿」，一作「祿」。〕弟綽立。〔自泰始以來，鮮卑慕容、拓拔二部日以強盛，故史著其世。〕
八年（丁未、二八七）
①春，正月，戊申朔，日有食之。
②太廟殿陷，九【章：甲本十一行本「九」上有「秋」字；乙十一行本同；孔本同。】月，改營太廟，作者六萬人。
③是歲，匈奴都督大豆得一育鞠等復帥種落萬一千五百口來降。〔魏既分塞內匈奴為五部矣，自去年來，匈奴帥種落來降者一有餘萬口，史不言所以處之之地，此必自塞外來，北匈奴之種落也。復，扶又翻。〕
①春，正肊，壬申朔，日有食之。〔比三年正且日食，帝尋晏駕，晉以大亂；天之示戒，蓋昭昭矣。〕
②夏，六月，庚子朔，日有食之。
郡國三十三大旱。
④秋，八月，壬子，星隕如雨。
地震。
