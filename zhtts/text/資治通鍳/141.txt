△卷第一百四十
齊紀六〔起旃蒙大淵獻（乙亥），盡柔兆困敦（丙子）凡二年。〕
高宗明皇帝中
建武二年（乙亥、四九五）
1春，正月，壬申，遣鎮南將軍王廣之督司州、右衛將軍蕭坦之督徐州、尚書右僕射沈文季督豫州諸軍以拒魏。
癸酉，魏詔：「淮北之人不得侵掠，犯者以大辟論。」〔淮北時已屬魏，故詔不得侵掠其人。闢，毗亦翻。〕乙未，拓跋衍攻鍾離，徐州刺史蕭惠休乘城拒守，間出襲擊魏兵，破之。惠休，惠明之弟也。〔間，古莧翻。蕭惠明見一百三十三卷宋蒼梧王元徽二年。〕劉昶、王肅攻義陽，〔昶，知兩翻。〕司州刺史蕭誕拒之。肅屢破誕兵，招降萬餘人。〔降，戶江翻。〕魏以肅為豫州刺史。劉昶性褊躁，御軍嚴暴，〔褊，補典翻。躁，則到翻。〕人莫敢言。法曹行參軍北平陽固苦諫；昶怒，欲斬之，使當攻道。〔攻道，攻城之道，矢石之所集也。〕固志意閒雅，臨敵勇決，昶始奇之。
丁酉，中外纂嚴。以太尉陳顯達為使時節、都督西北討諸軍事，往來新亭、白下以張聲勢。〔使，疏吏翻；下同。〕
己亥，魏主潚淮；二月，至壽陽，眾號三十萬，鐵騎彌望。〔彌望，猶言極望也。孔穎達曰：人目所望三十里，而天地合於三十里外，不復見之，是為極望。騎，奇寄翻。〕甲辰，魏主登八公山，賦詩。道遇甚雨，命去蓋；〔去，羌呂翻。〕見軍士病者，親撫慰之。
魏主遣使呼城中人，豐城公遙昌使崔【章：十二行本「崔」上有「參軍」二字；乙十一行本同；孔本同。】慶遠出應之。慶遠問師故，〔左傳：齊桓公以諸侯之帥伐楚，楚子使與師言曰：「不虞君之涉吾地也，何故﹖」〕魏主曰：「固當有故！卿欲我斥言之乎！〔斥，指也；直言以指入之罪過，無所迴避，謂之斥。〕欲我含垢依違乎﹖」慶遠曰：「未承來命，無所含城。」〔左傳曰：國君含垢。杜預註曰：含垢，忍垢恥。〕魏主曰：「齊主何故廢立﹖」慶遠曰：「廢昏立明，古今非一，未審何疑﹖」魏主曰：「武帝子孫，今皆安在﹖」慶遠曰：「七王同惡，已伏管、蔡之誅；〔子隆，子懋、子敬、子真、子倫並鬱林、海陵為七王。〕其餘二十餘王，或內列清要，或外典方牧。」魏主曰：「卿主若不忘忠義，何以不立近親，如周公之輔成王，而自取之乎﹖」慶遠曰：「成王有亞聖之德，故周公得而相之。〔相，息亮翻。〕今近親皆非成王之比，故不可立。且霍光亦捨武帝近親而立宣帝，唯其賢也。」魏主曰：「霍光何以不自立﹖」慶遠曰：「非其類也。主上正可比宣帝，安得比霍光！若爾，武王伐紂，不立微子而輔之，亦為苟貪天下乎﹖」〔史言崔慶遠之機辯。〕魏主大笑曰：「朕來問罪。如卿之言，便可釋然。」慶遠曰：「『見可而進，知難而退，』〔左傳載晉大夫隨武子之言。〕聖人之師也。」魏主曰：「卿欲吾和親，為不欲乎﹖」慶遠曰：「和親則二國交歡，生民蒙福；否則二國交惡，生民塗炭。和親與否裁自聖衷。」魏主賜慶遠酒殽、衣服而遣之。
戊申，魏主循淮而東，〔過壽陽不攻，引兵東下。〕民皆安堵，租運屬路。〔屬，之慾翻。此謂淮北之民耳。〕丙辰，至鍾離。〔自壽陽至鍾離三百三餘裏。〕
上遣左衛將軍崔慧景、寧朔將軍裴叔業救鍾離。劉昶、王肅眾號二十萬，塹柵三重，〔塹，七豔翻。重，直龍翻。〕併力攻義陽，城中負楯而立。〔攻城甚急，矢石交至，故負楯而立以自蔽。楯，食尹翻。〕王廣之引兵救義陽，去城百餘裏，畏魏強，不敢進。城中益急，黃門侍郎蕭衍請先進，廣之分麾下精兵配之。 衍間道夜發，〔間，古莧翻。〕與太子右率蕭誄等〔率，所律翻。右率，太子右衛率也。誄，魯水翻。〕徑上賢首山，〔水經註：溮水南出大潰山北，逕賢首山西， 又北出，東南屈，逕義陽縣郡城南。上，時掌翻。〕去魏軍數裏。魏人出不意，未測多少，不敢逼。〔少，詩，沼翻。〕黎明，城中望見擾軍至，蕭誕遣長史王伯瑜 出攻魏柵，因風縱火，衍等眾軍自外擊之，魏不能支，解圍去。己未，誕等追擊，破之。誄，諶之弟也。
先是，上以義陽危急，〔先，悉薦翻。〕詔都督青、冀二州諸軍事張沖出軍攻魏以分其兵勢。沖遣軍主桑係祖攻魏建陵驛馬、厚丘三城，又遣軍主杜僧護攻魏虎阬、馮時、即丘三城，皆拔之。青、冀二州刺史王洪範遣軍主崔延襲魏紀城，據之。 〔宋泰始初，青、冀二州入於魏，乃置青、冀二州刺史，治朐山。杜佑曰：宋明帝立青、冀二州，寄治贛榆；齊青州治朐山；冀州理漣口，今臨淮郡漣水縣。魏收 志：郯郡有建陵縣，漢古縣也。宋白曰：厚丘故城，在海州沭陽縣北四十五里。又，東彭城郡龍江縣有即丘城。即丘亦漢縣，本屬琅邪郡。賢曰：即丘，即左傳之祝丘，故城在今沂州臨沂縣東南。紀城，春秋之紀鄣故城也。杜預曰：東海贛榆縣東北有故紀城。〕
魏主欲南臨江水，辛酉，發鍾離。司徒長樂元懿公馮誕病，不能從，〔樂，音洛。從，才用翻。〕魏主與之泣訣，行五十里，聞誕卒。時崔慧景等軍去魏主營不過百里，魏主輕將數千人夜還鍾離，〔將，即亮翻。〕拊屍而哭，達旦，聲淚不絕。壬戌，敕諸軍罷臨江之行，葬誕依晉齊獻王故事。〔齊獻王攸葬事，見八十一卷晉武帝太康四年。誕與帝同年，幼同硯席，尚帝妹樂安長公主。〔長，知兩翻。〕雖無學術，而資性淳篤，故特有寵。丁卯，魏主遣使臨江，數上罪惡。〔使，疏吏翻。數，所具翻。〕
魏久攻鍾離不克，士卒多死。三月，戊寅，魏主如邵陽，築城於洲上，〔邵陽洲在鍾離城北淮水中。〕柵斷水路，夾築二城。〔既築城於洲上，又於淮水南北兩岸夾築二城，樹柵水中，以斷援兵之路。斷，丁管翻；下先斷、邀斷、欲斷同。〕蕭坦之遣軍主裴叔業攻二城，拔之。魏主欲築城置戍於淮南，以撫新附之民，賜相州刺史高閭璽書，具論其狀。〔相，息亮翻。璽，斯氏翻。〕閭上表，以為：「兵法『十則圍之，五則攻之。』〔孫子兵法有是言。〕曏者國家止為受降之計，〔謂欲受曹虎降也。降，戶江翻；下同。〕發兵不多，東西遼闊，難以成功；今又欲置戍淮南，招撫新附。昔世祖以回山倒海之威，步騎數十萬，南臨瓜步，諸郡盡降，而盱眙小城，攻之不克。〔事見十百二十五卷未文帝元嘉二十七年。騎，奇寄翻。盱眙，音籲怡。〕班帥之日，兵不戍不城，土不闢一廛。〕說文曰：廛，一畝半，一家之居地。〕夫豈無人﹖以為大鎮未平，〔宋時淮上以壽陽、廣陵為大鎮。〕不可守小故也。夫雍水者先塞其原，〔塞，悉則翻。〕伐木者先斷其本；本原尚在而攻其末流，終無益也。壽陽、盱眙、淮陰，淮南之本原也；〔壽陽、盱眙、淮陰皆淮津之要地，齊皆以重兵守之，故云本原。〕三鎮不克其一，而留守孫城，其不能自全明矣。敵之大鎮逼其外，長淮隔其內；少置兵則不足以自固，〔少，詩沼翻。〕多置兵則糧運難通。大軍既還，士心孫恃；夏水盛漲，救擾甚難。以新擊舊，以勞禦逸，〔久於屯戍，魏師已老，齊以生兵攻之，是之謂以新擊舊。魏以孫軍守孫城，勞於備禦；齊師迭出而攻之，士有餘力，是之謂以勞禦逸。〕若果如此，必為敵擒，雖忠勇奮發，終何益哉！〔言將士效死弗去，而城破身沒，雖忠勇奮發而無益於國事。〕且安土戀本，人之常情。昔彭城之役，既克大鎮，城戍己定而不服思叛者猶踰數萬。〔宋明帝泰始二年，魏得彭城，至高帝建元欴初，淮北之民猶不樂屬魏，思歸江南，遂有五固之役。〕角城蕞爾處在淮北，〔蕞，徂外翻，小貌。處，昌呂翻。〕去淮陽十八里。五固之役，攻圍歷時，卒不能克。〔事見一百二十五卷高帝建元三年。卒，子恤翻。〕以今準昔，事兼數倍。天時尚熱，〔「尚」，當作「向」。〕雨水方降，願陛下踵世祖之成規，旋轅返旆，經營洛邑，蓄力觀釁，〔釁，許覲翻。〕佈德行化，中國既和，遠人自服矣。」尚書令陸叡上表，以為：「長江浩蕩，彼之巨防。又南土昏霧，暑氣鬱蒸，師人經夏，必多疾病。而遷鼎草創，〔武王遷九鼎於洛邑，故引以為言。〕庶事甫爾，臺省無論政之館，府寺靡聽治之所，〔治，直吏翻。〕百僚居止，事等行路，沈雨炎陽，自成癘疫。〔沈，與灣同，持林翻。說文：久陰曰沈。炎陽，炎日也。〕且兵傜並舉，聖王所難。今介冑之士，外攻寇讎，羸弱之夫，內勤土木，運給之費，日損千金。驅罷弊之兵，討堅城之虜，將何以取勝乎！〔羸，倫為翻。罷，讀與疲同。〕陛下去冬之舉，正欲曜武江、漢耳；今自春幾夏，〔幾，居希翻，近也。〕理宜釋甲。願早還洛邑，使根本深固，聖懷無內頊之憂，兆民休斤皮之役，〔斤，謂斧斤之役。板，謂板築之役。〕然後命將出師，〔將，即亮翻；下同。〕何憂不服。」魏主納其言。
崔慧景以魏人城邵陽，患之。張欣泰曰：「彼有去志，所以築城者，外自誇大，懼我躡其後耳。今若說之以兩願罷兵，〔說，輸芮翻。〕彼無不聽矣。」慧景從之，使欣泰詣城下語魏人，〔語，牛倨翻。〕魏主乃還。
濟淮；餘五將未濟，齊人據渚邀斷津路。〔斷，丁管翻；下同。〕魏主募能破中渚兵者以為直閤將軍，軍主代人奚康生應募，〔據北史：康生本姓達奚，魏孝文改複姓，於是姓奚。〕縛筏積柴，因風縱火，燒齊船艦，〔艦，戶黯翻。〕依煙直進，風刀亂斫，中渚兵遂潰。魏土假康生直閤將軍。
魏主使前將軍楊播將步卒三千、騎五百為殿。〔將步，即亮翻。騎，奇寄翻；下同。殿，丁練翻；斷後曰殿。〕時春水方長，齊兵大至，戰艦塞川。播結陳於南岸似禦之，〔長，知兩翻。艦，戶黯翻。塞，悉則翻。陳，讀曰陣；下為陳同。〕諸軍盡濟。齊兵四集圍播，播為圓陳以禦之，身自搏戰，所殺甚眾。相拒再宿，軍中食盡，圍兵愈急。魏主在北岸雍之，以水盛不能救，既而水稍減，播引精騎三百歷齊艦大呼曰：〔呼，火故翻。〕「我今欲渡，能戰者來。」遂擁眾而濟。播，椿之兄也。〔楊椿見一百三十七卷武帝永明八年。〕
魏軍既退，邵陽洲上餘兵萬人，求輸馬五百匹，假道以歸。崔慧景欲斷路攻之，張欣泰曰：「歸師勿遏，古人畏之，〔兵法：歸師勿遏，窮寇勿追。〕兵在死地，不可輕也。今勝之不足為武，不勝徒喪前功；〔喪，息浪翻。〕不如許之。」慧景從之。蕭坦之還，言於上曰：「邵陽洲有死賊萬人，慧景、欣泰縱而不取。」由是皆不加賞。甲申，解嚴。〔魏帥已退，故解嚴。〕
初，上聞魏主欲飲馬於江，懼，敕廣陵太守行南兗州事蕭穎冑移居民入城，民驚恐，欲席捲南渡。〔卷，讀曰捲。〕穎冑以魏寇尚遠，不即施行，魏兵竟不至。穎冑，太祖之從子也。〔蕭穎冑，太祖從弟赤斧之子。從，才用翻。〕
魏之入寇也，盧昶等猶在建康，〔海陵王即位，魏遣昶來聘，昶至建康而帝已立。〕齊人恨之，飼以蒸豆。〔飼，祥吏翻。馬牛待之。〕昶怖懼，食之，〔怖，普布翻。〕淚汗交橫。謁者張思寧辭氣不屈，死於館下。及還，魏主讓昶曰：「人誰不死，何至自同牛馬，屈身辱國！縱不遠慙蘇武，〔蘇武使匈奴，十九年不屈節。〕獨不近愧思寧乎！」乃黜為民。
2戊子，魏太師京兆武公馮熙卒不平城。
3乙未，魏主如下邳；夏，四月，庚子，如彭城；辛丑，為馮熙舉哀。〔為，於偽翻。〕太傅、錄尚書事平陽公丕不樂南遷，〔樂，音洛。〕與陸叡表請魏主還臨熙葬。〔丕、叡時留守平城。〕帝曰：「開闢以來，安有天子遠奔舅喪者乎！今經始洛邑，〔經，度之也。始，初也。詩云：經始靈臺。〕豈宜妄相誘引，陷君不義！令、僕以下，可付法官貶之。」〔此平城留臺令、僕也。法官，謂御史。誘，音酉。〕仍詔迎熙及博陵長公主之柩，〔長，知兩翻。柩，巨救翻。〕南葬洛陽，禮如晉安平獻不故事。〔晉安平王孚葬，見七十九卷武帝泰始八年。魏之葬熙，其禮又加於誕。〕
4魏主之在鍾離，仇池鎮都大將、梁州刺史拓跋英請以州兵會劉藻擊漢中，〔去年十一月，魏遣劉藻向南鄭。魏梁州刺史治仇池，齊梁州刺史治南鄭。將，即亮翻；下同。〕魏主許之。梁州刺史蕭懿遣部將尹紹祖、梁季羣等將兵二萬，據險，立五柵以拒久。〔據蕭子顯齊書，時據角弩谷、白馬、沮水立五柵。〕英曰：「彼帥賤，莫相統臺。〔帥，所類翻。〕我選精卒並攻一營，彼必不相救；若克一營，四營皆走矣。」乃引兵急攻一營，拔之，四營俱潰，生擒梁季羣，斬三千餘級，俘七百餘人，乘勝長驅，進逼南鄭。懿又遣其將姜脩擊英，英掩擊，盡獲之。將還，懿別軍繼至；將士皆已疲，不意其至，大懼，欲走。英故緩轡徐行，神色自若，登高望敵，東西指麾，狀若處分，〔處，昌呂翻。〕然後整列而前。懿軍疑有伏兵，遷延引退，英追擊，破之，遂圍南鄭。禁將士毋得侵暴，遠近悅附，爭供租運。懿嬰城自守，軍主範絜先將三十餘人在外，還救南鄭，英掩擊，盡獲之。圍城數十日，城中恟懼。〔將，即亮翻。恟，許拱翻。〕錄事參軍新野臾域封題空倉數十，指示將士曰：「此中粟皆漢，足支二年，但努力固守！」眾心乃安。會魏主召兵還，英使老弱先行，自將精兵為後拒，〔殿軍後以拒追兵曰後拒。〕遣使與懿告別。〔使，疏吏翻。〕懿以為詐，英去一日，猶不開門；二日，乃遣將追之。英與士卒下馬交戰，懿兵不敢逼，行四日四夜，懿兵乃返。英人斜谷，會天大雨，士卒截竹貯米，執炬火於馬上炊之。〔貯，丁呂翻。〕先是，懿遣人誘說仇池諸氐，使起兵斷英運道及歸路。英勒兵奮擊，且戰且前，矢中英頰，卒全軍還仇池，〔英乘勝深入，後無繼援，雖僅獲全軍而返，亦已危矣。先，悉薦翻。說，輸芮翻。斷，丁管翻。中，竹仲翻。卒，子恤翻。〕討叛氐，平之。英，楨之子；〔南安王楨，見一百三十八卷武帝永明十一年。〕懿，衍之兄也。
英之攻南鄭也，魏主詔雍、涇、岐三州發兵六千人戍南鄭，〔魏雍州治長安，領京兆、馮翊、扶風、鹹陽、北地等郡。太和中，置涇州，治臨涇城，領安定、隴東、新平、平涼、平原等郡。十一年，置岐州，治雍城鎮，領平秦、武功、武都郡。雍，於用翻。〕俟克城則遣之。侍中兼左僕射李仲表諫曰：「秦川險阨，地接羌、夷。自西帥出後，餉援連續，加氐、胡叛逆，所在奔命，運糧擐甲，迄茲未已。今復，豫差戍卒，〔復，扶又翻。差，初皆翻；下差遣同。〕懸擬山外，〔漢中之地在關中南山之南，故曰山外。〕雖加優復，〔復，方目翻。〕恐猶驚駭。脫終攻不克，徒，動民情，連胡結夷，事或難測。輒依旨密下刺鬥，待軍克鄭城，〔下，戶嫁翻。鄭城，謂南鄭城。〕然後差遣。如臣愚見，猶謂未足。何者﹖西道險阨，單徑千里，〔謂褒斜之道也。〕今欲深戍絕界之外，孤據羣賊之中，敵攻不可猝援食盡不可運糧。古人有言，『雖鞭之長，不及馬腹。』〔左傳晉伯宗之言。〕南鄭於國，實為馬腹也。且魏境所掩，九州過八；〔此指禹貢九州為言。〕民人所臣，十分而九；所未民者，唯漠北之與江外耳。〔漠北，謂柔然；江外，謂齊。言唯此二國未為魏民。〕羈之在近，〕謂以繩羈係其君而致之；在近，言不遠也。〕豈汲汲於今日也！宜待疆宇既廣，糧食既足，然後置邦樹將，〔樹，立也。將，帛也。將，即亮翻。〕為吞併之舉。今壽陽、鍾離，密邇未拔；赭城、新野，啀步弗降。〔赭城，即赭陽城也。降，戶江翻。〕東道既未可以近力守，西藩寧可以遠兵固！〔棌沖蓋謂淮漢之地為木道，謂南鄭為西藩。〕若果欲置者，臣恐終以資敵也。又，建都土中，〔洛陽為土中。〕地接寇壞，方須收死士，平蕩江會，〔建康為江南都會之地，故曰江會。〕若輕遣單寡，棄令陷沒，恐後舉之日，眾以留守致懼，求其死效，未易可獲。〔易，以豉翻。〕推此而論，不戍為上。」魏主從之。
5癸丑，魏主如小沛；己未，如瑕丘；庚申，如魯城，〔魏收地形志：魯郡，魯縣之魯城。〕親祠孔子；辛酉，拜孔氏四人、顏氏二人官，伋選諸孔宗子一人封崇聖侯，奉孔子祀，命兗州脩孔子墓，〔大宗之子為宗子。孔子墓亦在魯縣。〕更建碑銘。戊辰，魏主如碻磝，命謁者僕射成淹具舟楫，欲自泗入河，泝流還洛，淹諫，以為：「河流悍猛，非苖乘所宜乘。」〔泝，蘇故翻。悍，侯旰翻，又下罕翻。萬乘，繩證翻。〕帝曰：「我以平城無漕運之路，故京邑民貧。今遷都洛陽，欲通四方之運，而民猶憚河流之險；故朕有此行，所以開百姓之心也。」
6魏城陽王鸞等攻赭陽。諸將不相統臺，圍守百餘日，諸將欲按甲不戰以疲之。李佐獨晝攻擊，士卒死者甚眾，帝遣太子右衛率垣歷生救之。諸將以眾寡不敵，欲退，佐獨帥騎二千逆戰而敗。〔將，即亮翻。率，所律翻。帥，讀曰率。騎，奇寄翻。〕盧淵等引去，歷生追擊，大破之。歷生，榮祖之從弟也。〔垣榮祖著名於宋泰始之間。從，才用翻；下同。〕南陽太守房伯玉等又敗薛真度於沙堨。〔敗，篏謂翻。考異曰：齊書魏虜傳，真度敗在建武元年下。魏帝紀，城陽王鸞以敗軍獲罪，在太和十九年五月；今從之。〕
鸞等見魏主於瑕丘。〔見，賢遍翻。〕魏主責之曰：「卿等沮辱威靈，罪當大辟；〔沮，在呂翻。闢，毗亦翻。〕朕以新遷洛邑，特從寬典。」五月，己巳，降封鸞為定襄縣王，削戶五百；盧淵、李佐、韋珍皆削官爵為民，佐仍徙瀛州。〔太和十一年，分定州河間、高陽，冀州意武、浮陽，置瀛州，治趙都軍城。〕以薛真度與其從兄安都有開徐方之功，〔謂以彭城降魏也，從，才用翻。〕聽存其爵及荊州刺史，餘皆削奪，曰：「進足明功，退足彰罪矣。」
7魏廣川剛王諧卒。諧，略之子也。〔魏廣川王略，見一百三十五卷高帝之建元二年。諡法：追補前過曰剛。〕魏主曰：「古者，大臣之喪有三臨之禮；〔賈山曰：古者賢君之於臣也，死則往弔哭之，臨其小斂、大斂；已棺，除而為之，服，錫衰、麻絰而三臨其喪。〕魏、晉以來，王公之喪，哭於東堂。自令諸王之喪，期親三臨；〔期親，期喪之親。期，讀曰翆。〕大功再臨；小功、緦麻一臨；〔大功，九月服；小功，五月服；緦麻，三月服。〕罷東堂之哭。廣川王於朕，大功也。」〔廣川王略，顯祖之弟，諧於魏主，從侃弟也，其服大功。〕將大斂，〔斂，力贍翻。〕素服、深衣往哭之。
8甲戌，魏主如滑臺；丙子，舍於右濟。庚申，【章：十二行本「申」作「辰」；乙十一行本同；孔本同；張校同。】太子出迎於平桃城。〔魏收志：濟陰郡離狐縣有桃城。水經註曰：滎陽縣有虢亭，俗謂之平彌城。〕
趙郡王幹在洛陽，貪淫不法，御史中尉李彪私戒之，〔魏置御史中尉以糾察百官，猶御史中丞灺。〕且曰：「殿下不悛，不敢不以聞。「幹悠然不以為意。〔悠，遠也。悠然，夷曠自得之意。悛，七綠翻。〕彪表彈之。〔彈，徒丹翻。〕魏主詔幹與北海王詳俱從太子詣行在。既至，見詳而不見幹，陰使左右察其意色，知無憂悔，〔言既無憂色，又無悔過之意。〕乃親數其罪，杖之一百，免官還第。〔收，所具翻。〕
癸未，魏主還洛陽，告於太廟。甲申，減穴官之祿以助軍國之用。乙酉，行飲至之禮。〔左傳：臧僖伯曰：「三年而治兵，入而振旅，歸而飲至，以數軍實。」又曰：「反行，飲至，舍爵、策勳焉。」飲至者，告至於廟而飲酒也。〕班賞有差。〔班南伐之賞也。〕
9甲午，魏太子寇於廟。〔記冠義曰：古者重冠，冠故行之於廟；行之於廟者，所以自卑而尊先祖也。鄭樵曰：曹魏冠太子再加，宋一加。餘謂魏孝文好古，其必用三加之禮。冠於廟，禮也；曹魏以來不復在廟。冠，古玩翻。〕魏主欲變北俗，引見羣臣，〔見，賢遍翻。〕謂曰：「卿等欲朕遠追商、周，為欲不及漢、晉邪﹖」鹹陽王禧對曰：「羣臣願陛下度越前王耳。」帝曰：「然則當變風易俗，當因循守故邪﹖」對曰：「願聖政日新。」帝曰：「為止於一身，為欲傳之子孫邪﹖」對曰：「願傳之百世。」帝曰：「然則必當改作，卿等不得違也。」對曰：「上令下從，其誰敢違！」帝曰：「夫『名不正，言不順，則禮樂不可興。』〔用論語孔子之言。〕今欲斷諸北語，一從正音。〔斷，賢遍翻。〕語音不聽仍舊；若有故為，〔謂故意為北語，不肯從華言者。〕當君降黜。各宜深戒！王公卿士以為然不﹖」〔不，讀曰否。〕對曰：「實如聖旨。」帝曰：「朕嘗與李沖論此，沖曰：『四方之語，竟知誰是；〔謂四方之人，言語不同，不知當以誰為是。〕帝者言之，即為正矣。』沖之此言，其罪當死！」因顧沖曰：「卿負社稷，當令御史牽下！」沖免冠頓首謝。大責留守之官曰：〔守，手又翻。〕「昨望見婦女猶服來領小袖，卿等何為不遵前詔！」皆謝罪。帝曰：「朕言非是，卿等當庭爭。〔爭，讀曰諍。〕如何入則順旨，退則不從乎！」六月，己亥，下詔：「不得為北俗之語於朝廷，違者免所居官。」
10癸卯，魏主使太子如平城赴太師熙之喪。
11癸丑，魏詔求遺書，祕閣所無，〔漢時書府，在外則有太常、太史、博士掌之，內則大延閣、廣內、石渠之藏。後漢則藏之東觀，晉有中外三閤經書。陵機謝表雲「身登三閣」，謂為祕書郎掌中外三閣祕書也，此祕閣之名所由始。〕有益時用者，加以優賞。
12魏有司奏：「廣川王妃葬於代都，未審以新尊從舊卑，以舊卑就新尊﹖」〔夫尊，婦卑。廣川王諧新卒，故曰新尊；其妃先卒，故曰舊卑。〕魏壬曰：「代人遷洛者，宜悉葬邙山。〔邙山，在洛城北。邙，謨郎翻。〕其先有夫死於代者，聽妻還葬；夫死於洛者，不得還代就妻。其餘州之人，自聽從便。」丙辰，詔：「遷洛之民死，葬河南，不得還北。」於是代人還遷洛者悉為河南洛陽人。
13戊午，魏改用長尺、大斗，其法依漢志為之。〔漢律曆志以子穀秬黍中者一黍之廣度之，九十分黃鍾之長，一為一分，十分為寸，十寸為尺。又以子穀秬黍中者千有二百實其龠為合，十合為升，十升為鬥。〕
14上之廢鬱林王也，〔見上捲上年。〕敨蕭諶以揚州；既而除領軍將軍、南徐州刺史。諶恚曰：「見炊飯，推以與人。」〔諶，氏壬翻。恚，於避翻。見，賢遍翻。推，吐雷翻。〕諶恃功，頗幹預朝政，〔朝，直遙翻。〕所欲選用，輒命尚書使為由論。〔為，於偽翻。〕上聞而忌之，以蕭誕、蕭誄方將兵拒魏，〔誄，魯水翻。將，即亮翻。〕隱忍不發。壬戌，上遊華林圍，與諶及尚書令王晏等數人晏，盡歡；坐罷，留諶晚出，至華林閤，仗身執還省。〔仗身，執仗之衛士也。天子禁衛，有廌內仗身見齊書蕭諶傳。又按杜通典曰：唐制：鎮戌之官，給仗身，其人數視鎮戍之上、中、下為差；京官五品已上亦有仗身職員。〕上遣左右莫智明數諶曰：「隆昌之際，非卿無有今日。今一門二州，兄弟三封，〔諶為南徐州，誕為司州，所謂二州也。諶封衡陽郡公，誄封西昌侯誕封安復侯，所謂三封也。數，所具翻。〕朝廷相報，止可極此。卿恆懷怨望，〔恆，戶登翻。〕乃雲炊飯已熱，合甑與人邪！今賜卿死！」遂殺之，並其弟誄；以黃門郎蕭衍為司州別駕，往執誕，殺之。諶好術數，吳興沈文猷常語之曰：「君相不減高帝。」〔好，呼到翻。語，牛倨翻。〕相，息亮翻；相，貌也。〕諶死，文猷亦伏誅。諶死之日，上又殺西陽王子明，南海王子罕，邵陵王子貞。〔三王皆武帝子也。〕
15乙丑，以右衛將軍蕭坦之為領軍將軍。
16魏高閭上言：「鄴城密皇后廟頹圮，請更葺治；若謂已配饗太廟，即宜罷毀」詔罷之。〔密皇后，世祖母杜皇后也。後，鄴人。神脈三年，立甫於鄴。高閭為相州刺史，相州治鄴，故上言之。圮，部鄙翻，毀也。治，直之翻。〕
17魏拓跋英之寇漢中也，沮水氐楊馥之為齊擊武興氐楊集始，破之，〔按漢志武都郡：沮縣有東狼谷，沮水所出也。水在廣業郡界。唐鳳州同谷縣，魏之廣業郡地也。氐居沮水上，因以為種落之名。沮，子餘翻。為，於偽翻。〕秋，七月，辛卯，以馥之為北秦州刺史、〔蕭子顯曰：永明郡國志：秦州寄治漢中南鄭，不曰南、北；元嘉計偕亦曰秦州。而荊州刺史嘗督二秦、梁，是則志所載秦州為南秦，氐為北秦。然是時秦州所領諸郡，皆僑郡與荒郡也。〕仇池公。
18八月，乙巳，魏選武勇之士十五萬人為羽林、虎賁以充宿衛。〔為後虎賁、羽林作亂殺張彝父子張本。賁，音奔。〕
19魏金墉宮成，立國子、太學、四門小學於洛陽。〔四門學始此。〕
20魏高祖遊華林園，觀故景陽山，〔華林園及景陽山皆魏明帝所築。〕黃門侍郎郭祚曰：「山水者，仁智之所樂，〔淪語：孔子曰：「仁者槳山，智者樂水。」故郭祚引以為言。樂，魚教翻。〕宜復脩之。」〔復，扶又翻。〕帝曰：「魏明帝以奢失之於前，朕豈可襲之於後乎！」帝好讀書，手不釋卷，在輿、據鞍，不忘講道。善屬文，〔好，呼到翻；下好賢同。屬，之慾翻。〕多於馬上口占，既成，不更一字；〔更，工衡翻。〕自太和十年以後，詔策皆自為之。好賢樂善，情如飢渴，所與遊接，常奇以布素之意，〔樂，音洛。言寄以希衣雅素相與之意。〕如李沖、李彪、高閭、王肅、郭祚、宋弁、劉芳、崔光、邢巒之徒，皆以文雅見親，貴顯用事；制禮作樂，鬱然可觀，有太平之風焉。〔史言魏高祖能以文治。〕
治書侍御史薛聰，辯之曾孫也，〔薛辯見一百二十四卷宋文帝元嘉二十一年。治，直之翻。〕彈劾不避強禦，〔彈，徒丹翻。劾，戶概翻，又戶得翻。〕帝或欲寬貸者，聰輒爭之。帝每曰：「朕見薛聰，不能不憚，何況諸人也！」自是貴戚斂手。累遷直閤將軍，兼給事黃門侍郎、散騎常侍，〔散，悉亶翻。騎，奇寄翻。〕帝外以德器遇之，內以心膂為寄，親衛禁兵，悉聰管領，故終太和之世，恆帶直閤將軍。羣臣罷朝之後，聰恆陪侍帷幄，言兼晝夜，時政得失，動輒匡諫，事多聽允；而重厚沈密，〔恆，戶登翻。朝，直遙翻。沈，持林翻。〕外莫窺其榮也。」〔孟子曰：公卿大夫，此人爵也；仁義忠信，此天爵也。〕
21九月，庚午，魏六宮、文武悉遷於洛陽。〔六宮，后妃、夫人、嬪御也。文武，內外文武百官也。〕
22丙戌，魏主如鄴，屢至相州刺史高閭之館，〔館，謂刺史官舍。相，息亮翻。〕美其治效，〔治，直吏翻。〕賞賜其厚。厚。閭數請本州，〔數，所角翻。〕詔曰：「閭懸車之年，方求衣錦，〔漢薛廣漢致仕，懸其安車以示子孫。古人有言，「富貴不歸故鄉，如衣錦夜行。」衣，於既翻。〕知進忘退，有壟謙德；可降號平北將軍。朝之老成，直遂情願，徙授幽州刺史，〔高閭，漁陽雍奴人，幽州統內也。朝，直遙翻。〕令存勸兩脩，恩法並舉。」〔從所請以勸善示恩，降號以存法。〕以高陽王雍為相州刺史，戒之曰：「作牧亦易難：『其身正，不令而行，』所以易；『其身不正，雖令不從』，所以難。」〔用孔子之言而發難易之論。易，以豉翻。〕
23己丑，徙南平王寶攸為邵陵王，蜀郡王子文為西陽王，廣漢不子峻為衡陽王，臨王海王昭秀為陵王，永嘉王昭粲為桂陽王。〔寶攸，皇子；餘皆高、武子孫。〕
24乙未，魏主自鄴還；〔還洛陽。〕冬，十月丙辰，至洛陽。
25壬戌，魏詔：「諸州精品屬官，考其得失為三等以聞。」又詔：「徐、兗、光、南青、荊、洛六州，嚴纂戎備，應須赴集。」〔魏徐州領彭城、南陽平、沛、蘭陵、北濟陰等郡。兗州領泰山、魯、高平、任城、東平、東陽王等郡，光州治掖城，皇興四年分青州置，領東萊、長廣、東牟等郡。南青州，即東徐州，魏主更名，領東安、東莞郡。魏先置荊州於上洛，領上洛、上庸、魏興等郡。太和十一年，改為洛州，置荊州於穰城，領南陽、順陽、新野、襄城等郡。詔纂戎備，將復南伐也。〕
26十一月，丁卯，詔罷世宗東田，毀興光樓。〔東田見武帝紀。興光樓，蓋亦文惠太子所建。〕
27己卯，納太子紀褚氏，大赦。妃，澄之女也。〔褚澄見一百三十三卷，宋蒼梧王元徽二年。〕
28庚午，魏主如委粟山，定圜丘。己卯，帝引諸儒議圜丘禮。祕書令李彪建言：「魯人將有事於上帝，必先有事於泮宮。〔記禮器之言。鄭玄註曰：泮宮，郊學也。〕請前一日告廟。」從之。甲申，魏主祀圜丘；大【章：十二行本「大」上有「丙戌」二字；乙十一行本同；孔本同；張校同。】赦。
29十二月，乙未朔，魏主見羣臣於光極堂，宣下品令，為大選之始。〔下，遐稼翻。品令，九品之令也。大選者，謂將大選羣臣也。〕光祿動於烈子登引例求遷官，烈上表曰：「方令聖明之朝，理應廉讓，而臣子登引人求進；〔引人，謂引他人之例也。朝，直遙翻。〕是臣素無教訓，乞行黜落！」〔黜落，謂黜官、落職也。〕魏主曰：「此乃有識之言，不謂烈能辦此！」乃引見登，謂曰：「朕將流化天下，以以卿父有謙遜之美、直士之風，故進卿為太子翊軍校尉。」又加烈散騎常侍，封聊城縣子。〔校，戶教翻。散，悉亶翻。騎，奇寄翻。〕
魏主謂羣臣曰：「國家從來有一事可歎：臣下莫肯公言得失是也。夫人君患不能納諫，人臣患不能盡忠。自今朕舉一人，如有不可，卿等直言其失；若有才能而朕所不識，卿等亦當舉之。如是，得人者有賞，不言者有罪，卿等當知之。」〔以魏孝文之求諫、求才如此，而一時之臣猶未能稱上意，豈非朝廷之議，帝務騁辭氣以加之，故有有懷而不敢盡者！〕
30丁酉，詔攸晉帝諸陵，增置守衛。〔此晉帝諸陵，謂在江南者。〕
31甲子，魏主引見羣臣於光極堂，頒賜冠服。〔賜冠服以易胡服。〕
32先是魏人未嘗用錢，〔先，悉薦翻。〕魏主始命鑄太和五鍾。是歲，鼓鑄粗備，〔粗，坐五翻。〕詔公私用之。
33魏以光城蠻帥田益光【嚴：「光」改「宗」。】為南司州刺史，〔帥，所類翻。〕所統守宰，聽其銓置。後更於新蔡立東豫州，以益光為刺史。〔據北史，「益光」當作「益宗」。魏以益宗既渡淮北，不可仍為司州，乃於新蔡立東豫州。又按五代志及水經註，「新蔡」當作「新息」。〕
34氐王楊炅卒。〔炅，古迥翻，又古惠翻。〕
三年（丙子、四九六）
1春，正月，丁卯，以楊炅子崇祖為沙州刺史，封陰平王。〔考異曰：齊本紀作「丁酉」。按長曆，是月乙丑朔，無丁酉。下有己巳，當作「丁卯」。〕
2魏主下詔，以為：「北人謂土為拓，後為跋。魏之先出於黃帝，以土德王，〔王，於況翻。〕故為拓跋氏。夫土者，黃中之色，萬物之元也；宜改姓元氏。諸功臣舊族自代來者，姓或重複，皆改之。」〔重，直龍翻。〕於是始改拔拔氏為長孫氏，達奚氏為奚氏，乙旃氏為叔孫氏，丘穆陵氏為穆氏，步六孤氏陸氏，賀賴氏為賀氏，獨孤氏為劉氏，賀樓為氏樓氏，勿忸於氏為於氏，尉遲氏為尉氏；其餘所改，不可勝紀。〔如長孫嵩、奚斤、叔孫建、穆崇、於粟磾之類，史皆因其後改姓，從簡便而書之，非其舊也。其餘北人諸姓，改從後姓，註已略見於前。蓋其所改後姓，有與華人舊姓相犯者也。忸，女九翻，又女六翻。考異曰：魏初功臣，姓皆複重奇僻，孝文太和中，變胡俗，始改之。魏收作魏書，已盡用新姓，不用舊姓。宋書索虜傳、南齊書魏虜傳所稱者，蓋其舊姓名耳。今並從魏書以就簡易。〕
魏主雅重門族，以範陽盧敏、清河崔宗伯、滎陽鄭羲、太原王瓊四姓，衣冠所推，鹹維其女以充後宮。隴西李沖以才識見任，當朝貴重，所結姻亀，莫非清望；〔朝，直遙 翻。亀音連。史記南越傳：呂嘉宗室兄弟及蒼梧秦王有連。漢書音義曰：連，親婚也。史記索隱曰：有連者，皆親姻也。後人因以姻連之「連」其旁加「女」，遂為「亀」字。〕帝亦以其女為夫人。詔黃門郎、司徒左長史宋弁定諸州士族多所升降。又詔以：「代人先無姓族，唯功賢之胤，無異塞賤；故宦達者位極公卿，其功、衰之親仍居猥任。〔功、衰，自小功、大功以上至齊衰也。猥，卑下也。衰，倉回翻。猥烏賄翻，鄙也。〕其穆、陸、賀、劉、樓、於、嵇、尉八姓，〔「嵇」恐當作「奚」。今按魏書官氏志，自有嵇姓，嵇敬之嵇是也。尉，紆勿翻。〕自太祖已降，勳著當世，位盡王公，灼然可知者，且下司州、吏部，勿充猥官，一同四姓。〔四姓，盧、崔、鄭、王也。下，戶嫁翻。〕自外此以外，應班士流者，尋續別敕。其舊為部落大人，而皇始已來三世官在給事已上及品登土公者為姓；若本非大人，而皇始已來三世官在尚書已上及品登王公者亦為姓。其大人之後而官不顯者為族；若本非大人而官顯者亦為族。凡此姓族，皆應審覈，勿容偽冒。〔覈，戶革翻。〕令司空穆亮、尚書陸琇等詳定，務令平允。」琇，與之子也。〔魏孝文受內禪，陸與傅之，故其子皆通顯。琇，音秀。陸，蒲撥翻。〕
魏舊制：王國舍人皆應娶八族及清脩之門。〔王國舍人，舍，謂諸王妃嬪之舍，其人即妃嬪也。八族，即前自代來八姓。〕鹹陽王禧娶隸戶為之，〔隸戶，謂沒入為奴隸之戶。〕帝深責之；因下詔為六弟聘室：〔為，於偽翻。〕「前者所納，可為妾媵。〔媵，以證翻。〕鹹陽王禧，可聘故潁川太守隴西李輔女；河南王幹，可聘故中散大夫代郡穆明樂女；〔太和十八年，河南王幹已徙封趙郡王史蓋以舊封書之。散，悉亶翻。〕廣陵王羽，可聘驃騎諮議參軍滎陽鄭平城女；〔驃，匹妙翻。騎，奇寄翻。〕潁川王雍，可聘故中書博士範陽盧神寶女；〔潁川王雍亦以太和十八年徙封高陽，史以舊封書之。〕始平王勰，可聘廷尉卿隴西李沖女；〔勰，音協。〕北海王詳，可聘吏部郎中滎陽鄭懿女。」〔魏定氏族，固亦未能盡允清議；至令詔者王改納室，則大悖於人倫。夫妻者齊也，一與之齊，終身不改。富而易妻，人士猶或差之，況天子之弟乎！此詔一出，天下何觀！〕懿，羲之子也。〔宋泰始之初，鄭羲從拓跋平汝、潁。〕
時趙郡諸李，人物尤多，各盛家風，故世之言高華者，以五姓為首。〔盧、崔、鄭、王並李為五姓。趙郡諸李，北人謂之趙李；李靈、李順、李孝伯羣從子姪，皆趙李也。〕
眾議以薛氏為河東茂族。帝曰：「薛氏，蜀也，豈可入郡姓！」宜閤薛宗起執戟在殿下，出次對曰：「臣之先人，漢末仕蜀，二世復歸河東，今六世相襲，非蜀人也。伏以陛下黃帝之胤，受封北土，豈可亦謂之胡邪！今不預郡姓，何以生為！」乃碎戟於地。帝徐曰：「然則朕甲、卿乙乎﹖」乃入郡姓，仍曰：「卿非『宗起』，乃『起宗』也！」〔郡姓者，郡之大姓、著姓也。今百氏郡望，蓋始於此。考異曰：北史薛聰傳：「為羽林監。帝會與朝臣論海內姓地人物，戲謂聰曰：『人謂卿諸薛是蜀人。定是蜀人不﹖』聰對曰：『臣遠祖廣德，世事漢朝，時人呼為漢臣。九世祖永，隨劉備入蜀，時人呼為蜀臣。今事陛下，是虜，非蜀也。』帝撫掌笑曰：『卿可自明非蜀，何乃遂復苦朕！』聰因投囀而出。帝曰：『薛監醉耳。』其見知如此。」今從元行沖後魏國典。〕
帝與羣臣論選調〔選，須絹翻。調，徒弔翻。〕曰：「近世高卑出身，各有常分；〔分，扶問翻。〕此果如何﹖」李沖對曰：「未審上古以來，張官列位，為膏粱子弟乎，為致治乎﹖」〔為，於偽翻。治，直吏翻。〕帝曰：「欲為治耳。」沖曰：「然則陛下【章：十二行本「下」下有「今日」二字；乙十一行本同；孔本同。】何為專取門品，不拔才能乎﹖」帝曰：「苟有過戈之才，不患不知。然君子之明，借使無當世之用，要自德行純篤，朕故用之。」沖曰：「傅說、呂望，豈可以門地得之！」〔謂傅說起於版築，呂望起於屠釣也。行，下孟翻。說，讀日悅。〕帝曰：「非常之人，曠世乃有一二耳。」祕書令李彪曰：「陛下若專取門地，不審魯之三卿，孰若四科﹖」〔魯三卿，李孫、孟孫、叔孫氏也。孔門四科，德行、言語、政事、文學也。〕著作佐郎韓顯宗曰：「陛下豈可以貴襲貴，以賤襲賤！」帝曰：「必有高明卓然、出類拔萃者，朕亦不拘此制。」頃之，劉昶入朝。〔劉昶自彭城入朝。朝，直遙翻。〕帝謂昶曰：「或言唯能是寄，不必拘門；朕朕以為不爾。何者﹖清濁同流，混齊一等，君子小人，名器無別，〔別，彼列翻。〕此殊為不可。我今八族以上士人，品第有九；九品之外，小人之官復有七等。〔後欴流內銓、流外銓蓋分於此。復，扶又翻。〕若有其人，可起家為三公。正恐賢才難得，不可止為一人渾我典制也。〔為，於偽翻。渾，胡本翻。〕
臣光曰：選舉之法，先門地而後賢才，〔先、後，皆去聲。〕此魏、晉之深弊，而歷代相因，莫之能改也。夫君子、子人，不在於世祿與側微，〔書序：虞舜側微。孔穎達疏曰：不在朝庭謂之側，其人貧賤謂之微。〕以今日視之，愚智所同知也；當是之時，雖魏孝文之賢，猶不免斯蔽。故夫明辯是非而不惑於世俗者誠鮮矣。〔鮮，息淺翻。〕
3壬辰，魏徙始平王勰為彭城王，復定襄縣王鸞為城陽王。〔鸞以赭陽之敗降封，今勰，音協。〕
4二月，壬寅，魏詔曰：「羣臣自非金革，聽終三年喪。」
5丙午，魏魏詔：「畿內七十已上，暮春赴京師行養老之禮。」 三月，丙，寅，宴羣臣國老、庶老於華林園。詔：「國老黃耇已上，假中散大夫；郡守耆年已上，假給事中；縣令、庶老，直假郡縣；各賜鳩杖、衣裳。」〔熊氏 曰：國老，謂卿大夫致仕者。庶老，謂士也。皇氏曰：庶老，兼庶人在官者。毛萇曰：黃，黃髮也；耇，老艾也。陸德明曰：耆，至也，言至老境也。漢儀：仲秋之月，縣道皆按戶比民年：始七十者授以玉杖，餔欴糜粥；八十者禮有加。賜玉杖長九尺，端以鳩鳥為飾。鳩者，不噎之鳥也，欲老人不噎。耇，音苟。「郡縣」之下當有逸字。〕
6丁丑，魏詔：「諸州中正各舉其鄉之民望，年五十以上守素衡門者，授以令、長。」〔毛萇曰：衡門，橫木為門，言淺陋也。長，知兩翻。〕
7壬午，詔：「乘輿有金銀飾校者，皆剔除之。」〔乘，繩證翻。校，戶教翻。校，欄格也。飾其校，傭其欄格也。又居效翻，義與鉸同，以金飾器謂之鉸。〕
8上志慕節儉。太官嘗進裹蒸，上曰：「我食此不盡，可四破之，餘充晚食。」〔今之裹蒸，以據和糯米，入香藥、松子、胡桃仁等物，以竹籜裹而蒸之，大纔二指許，不勞四破也。〕又嘗用皁莢，以餘濼授左右曰：「此可更用。」〔皁莢，木極高大，萊形如豬牙，去垢膩，洗沐多用之。濼郎狄翻。更，居孟翻，再也。〕太官元日上壽，有銀酒鎗，上欲壞之；〔太平御覽雲：鎗，即鐺字。緕，音怪；下同。〕王晏等鹹稱盛德，衛尉蕭穎冑曰：「朝廷盛禮，莫若三元。〔玉燭寶典曰：正月為端月，其一日為上日，亦云三元，謂歲之元、月之元、時之元也。〕此一器既是舊物，不足為侈。」上不悅。後預曲宴，銀器漢席。〔內宴於宮中，謂之曲宴。〕穎冑曰：「陛下前欲壞酒鎗，恐宜移在此器。」上甚慚。
上躬親細務，綱目亦密，於是郡縣及六署、九府常行職事，莫不啟聞，取決詔敕。〔按蕭子顯齊志：死六署者，尚書左右僕射、左右丞所通署除署、功論、封爵、 貶黜、八議、疑讞六案也。九府：太常、光祿勳、衛尉、廷尉、大司農、少府、將作大匠、太僕、大鴻臚九卿府也。〕文武勳舊，皆不歸選部，〔選，須絹翻。〕親 戚憑藉，互相通進，人君之務過繁密。南康王侍郎潁川鍾嶸上書言：「古者，明君揆才頒政，量能授職，三公坐而論道，九卿作而成務，〔嶸，乎萌翻。古者，三公論道，六卿分職。周官考工記：坐而論道，謂之三公；作而行之，謂之士大夫。註雲：親受其職，居其官也。〕天子唯恭己南面而已。」書奏，上不懌，謂太中大夫顧暠曰：「鍾嶸何人，欲斷朕機務！卿識之不﹖」〔暠，古老翻。斷，音短。不，讀曰否。〕對曰：嶸雖位末名卑，而所言或有可採。且繁碎職事，各有司存；今人主總而親之，是人主愈勞而人臣愈逸，所謂『代庖人宰而為大匠斲』也。」上不顧而言他。〔齊明帝以吏事權詐得國，猜防羣下，故親攬機務。王莽之親御燈火，其計盧亦如此耳。為，子為翻。〕
9夏，四月，甲辰，魏廣州刺史薛法護求降。〔以蕭子顯齊書考之，廣州不在太和十年分置三十八州之數。魏收地形志：永安中，置廣州，治魯陽。意此時廣州亦當置於魯陽也。降，戶江翻。〕
10魏寇司州，櫟城戍主魏僧珉破之。〔櫟城，即左傳吳伐楚入棘、櫟、麻之櫟。杜預註曰：汝陰新蔡縣東北有櫟亭。〕
11五月，丙戌，魏營方澤於河陰。又詔漢、魏、晉帝陵，百步內禁樵蘇。〔此諸陵皆謂在河南者。〕丁亥，魏主有事於方澤。
12秋，七月，魏廢皇后馮氏。初，文明太后欲其家貴重，簡馮熙二安入掖庭：其一早卒；其一得幸於魏主，未幾，有疾，還家為尼。及太后殂，帝立熙少女為皇后。〔幾，居豈翻。少，詩照翻。〕既而其姊疾愈，帝思之，復迎入宮，拜左昭儀，後寵浸衰。昭儀自以年長，且先入宮，不率妾禮。〔復，扶又翻。長，丁丈翻。今，知兩翻。率，循也。〕後頗愧恨，昭儀因譖而廢之。〔為後昭儀為後及不終張本。〕後素有德操，遂居瑤光寺為練行尼。〔練行，謂修練戒行也。瑤光寺在洛陽宮側。行，下孟翻。〕
13魏主以久旱，自癸未不食至於乙酉，羣臣皆中書省請見。帝在崇虛樓，〔武帝永明九年，魏移道壇於桑乾之陰，改曰崇虛寺。此蓋遷洛後建崇虛樓於禁中，齋戒則居之。見，賢遍翻。〕遣舍人辭焉，且問來故。〔舍人，即中書舍人。問其所以來請見之故。〕豫州刺史王肅對曰：「今四郊雨已霑洽，獨京城微少。細民未乏一餐而陛下輟膳三日，臣下惶惶，無復情地。」〔少，詩沼翻。復，扶又翻。〕帝使舍人應之曰：「朕不食數日，猶無所感。比來中外貴賤，皆言四郊有雨，〔比，毗至翻。〕朕疑其欲相寬勉，未必布實。方將遣使視之，〔使，疏吏翻。〕果如所言，即當進膳；如其不然，朕何以生為，當以身為萬民塞咎耳！」〔塞，悉則翻。〕是夕，大雨。
14魏太子恂不好學；體素肥大，苦河南地熱，當思北歸。媿主賜之衣冠，恂常私著胡服。〔好，呼到翻。著，陟略翻。〕中庶子遼東高道悅數切諫，恂惡之。 〔收，所角翻。惡，烏路翻。〕八月，戊戌，帝如嵩高，恂與左右密謀，召牧馬，輕騎奔平城，手刃道悅於禁中。中【章：十二行本無「中」字；乙十一行本同； 退齋校同。張校雲：無註本脫一「中字」。熊校雲：北史無「中」字。】領軍元儼勒門防遏，〔嚴勒門衛以防遏其變。騎，奇寄翻。〕人夜乃定。詰旦，尚書陸琇 馳以啟帝，〔詰，去吉翻。琇，音秀。〕帝大駭，祕其事，仍至汴口而還。〔汴口，汴水與河通之口。至此而後還，以安人心。還，從宣翻。〕甲寅，入宮，引見恂，數其罪，親與鹹陽王禧更代杖之百餘下，〔見，賢遍翻。數，所具翻。更，工衡翻。〕扶曳出外，囚於城西，月餘乃能起。
15丁巳，魏相州刺史南安惠王楨卒。〔相，息亮翻。諡法：柔質愛民曰惠；愛民好與曰惠。〕
16九月，戊辰，魏主講武於小平津；癸酉，還宮。
17冬，十月，戊戌，魏詔：「軍士自代來者，皆以為羽林、虎賁。〔賁，音奔。〕司州民十二夫調一，吏以供公私力役。」〔此時魏以洛為司州。調，徒弔翻。〕
18魏吐京胡反，〔魏世祖太平真君九年，置吐京郡。水經註曰：吐京，即漢西河郡土軍縣，夷夏俗音訛也。〕詔朔州刺史元彬行汾州事，帥並、肆之眾以討之。〔太和十二年，置汾州，治蒲子縣，西河、聖京、定陽、北鄉、正平五城，中陽、絳郡皆屬焉。井州領太原、上黨、樂平」鄉郡。太平真君七年置肆州，領新興、秀容，鴈門郡。帥，讀曰率；下同。〕彬，楨之子也。彬遣統軍奚康生擊叛胡，破之，追至車突谷，又破之，〔五代史志：離石郡太和縣，後，周置烏突郡烏突縣，蓋因車突谷而名之也。〕俘雜畜以萬數。〔畜，許救翻。〕詔以彬為汾州刺史。胡去居等六百餘人保險不服，彬請兵二萬以討之，有司奏許之，魏主大怒曰：「小寇何有發兵之理！可隨宜討叉。〔治，直之翻。〕若不能克，必須大兵者，則先斬刺史，然後發兵！」彬大懼，督帥州兵，身先將士，〔身先，悉薦翻。〕討去居，平之。
19魏主引見羣臣於清徽堂，〔見，賢遍翻。〕議廢太子恂。太子太傅穆亮、少保李沖免冠頓首謝。帝曰：「卿所謝者私也，我所議者國也。『大義滅親』，古人所貴。〔左傳以是語美石碏。〕今恂欲違父逃叛，跨據恆、朔，〔魏太祖天興中，置司州，治代城平城；太和都洛，改為恆州。杜佑曰：魏恆州在唐代郡安邊、馬邑縣界。朔，朔州也。宋白曰：後魏都平城，置司州及代尹。及遷洛陽，置司州於洛，以平城為恆州，隋雲中郡恆安鎮即其地。後魏懷朔鎮，孝文遷洛，於定襄故城置朔州，在唐朔北三百八十里。恆，戶登翻；下同。〕天下之惡孰大焉！若不去之，〔去，羌呂翻。〕乃社稷之憂也。」閏月，丙寅，廢恂為庶人，〔考異曰：齊書魏虜傳雲：「大馮有寵，日夜讒恂。」魏書無之。又魏帝紀在十二月丙寅。按長曆，魏閏十一月，齊閏十二月。今從齊曆。〕置於河陽無鼻城，〔水經：湨水出河內軹縣原山，南流注於河水。東有無闢邑，謂之無鼻城。蕭子顯曰：在河橋北二里。〕以兵守之，服食所供，粗免飢寒而已。〔粗，坐五翻。〕
21戊寅，太子寶卷冠。〔卷，讀曰捲。冠，古玩翻。〕
22初，魏文明太后欲廢魏主，穆泰切諫而止，〔見一百三十七卷世祖永明八年。〕由是有寵。及帝南遷洛陽，所親任者多中州儒士，宗室及代人往往不樂。〔樂，音洛。〕泰自尚書右僕射出為定州刺史，自陳久病，士溫【張：「溫」作「濕」。】則甚，乞為恆州；帝為之徒恆州刺史陸叡為定州，以泰代之。〔為，於偽翻；下強為同。〕泰至，叡未發，遂相與謀作亂，陰結鎮北大將軍樂陸王思譽、安樂侯隆、撫冥鎮將魯郡侯業、驍騎將軍超等，共推朔州刺史陽平王頤為主。思譽，天賜之子；〔汝陰王天賜，景穆太子之子，於魏主為叔祖。樂，音洛。將，即亮翻。驍，堅堯翻。騎，奇寄翻。〕業，丕之弟；隆、超，皆丕之子也。叡以為洛陽沐明，〔左傳：楚子伐陸渾之戎，遂至於洛，觀兵於周疆。定王使王孫漢勞楚子；楚子問鼎之大小、輕重焉。王孫滿曰：「德之休明，雖小，重也；其姦回昏亂，雖大，輕也。天祚明德，有所底止。周德雖衰，天命未改鼎之輕重，未可問也。」〕勸泰緩之，泰由是未發。
頤偽許泰等以安其意，而密以狀聞。行吏部尚書任城王澄有疾，〔行吏部尚書者，行吏部尚書事，未為真也。任，音壬。〕帝召見於凝閒堂，〔見，賢遍翻。〕謂之曰：「穆泰謀為不軌，扇誘宗室。〔誘，音酉。〕兌脫或必然，今遷都甫爾，北人戀舊，南北紛援，朕洛陽不立也。此國家大事，非卿不能辦。卿雖疾，強為我北行，〔強，其兩翻。為，於偽翻。〕審觀其勢。儻其微弱，直往擒之；若已強盛，可承製發並、肆擊之。」對曰：「泰等愚惑，正由戀舊，為此計耳，非有深謀遠慮；臣雖駑怯，足以制之，〔駑，音奴。〕願陛下勿憂。雖有犬馬之疾，何敢辭也！」帝笑曰：「任城肯行，朕復何憂！」〔復，扶又翻；下正復同。〕遂授澄節、銅虎、竹使符、御仗左右，〔漢文帝二年，初與郡守為銅虎符、竹使符。應劭曰：銅虎符，第一至第五，國家當發兵、遣使者，至郡合符，符合乃聽受之。竹使符，皆以竹箭五枚，長五寸，鐫劾篆書，第厔第五。魏、晉以下，竹使符第十。御仗左右，帶御仗在天子左右者，授澄以為衛。使，疏吏翻。〕仍行恆州事。
行至鴈門，鴈門太守夜告雲：「泰已引兵西就陽平。」〔陽平王頤刺朔州，在平城西。宋白曰：朔州東北至平城二百六十里。〕澄遽令進發。右丞孟斌曰：「事未可量，宜依敕召並、肆兵，然後徐進。」澄曰：「泰既謀亂，應據堅城；而更迎陽平，度其所為，當似勢弱。〔斌，音彬。量，音良。度，徒洛翻。〕泰既不相拒，無故發兵，非宜也。但速往鎮之，民心自定。」遂倍道兼行。先遣治書侍御史李煥單騎入代，〔漢宣帝幸宜室，齋居而決事，令侍御史二人治書侍側。後因別置，謂之治書侍御史。魏謂平城為代都。治，直之翻。騎，奇寄翻。〕出其王意，曉論泰黨，示以禍福，皆莫為之用。泰計無所出，帥麾下數百人攻煥，不克，〔帥，讀曰率。〕走出城西，追擒之。澄亦尋至，〔尋，繼也。〕窮治黨與，收陸叡等百餘人，皆繫獄，民間帖然。澄具狀表聞，帝喜，召公卿以表示之曰：「任城可謂社稷臣也。觀其獄辭，正復皋陶何以過之！」〔陶，餘招翻。〕顧謂鹹陽王禧等曰：「汝曹當此，不能辦也。」
23魏主謀入寇，引見公卿於清徽堂，曰：「朕卜宅土中，綱條粗舉；〔書說命曰：若網在綱，有條而不紊。見，賢遍翻。粗，坐五翻。〕唯南寇未平，安能效近世天子下帷於深宮之中乎！朕今南征決矣，但未知早晚之期。比來術者皆雲，今往必克，〔比，毗至翻。〕此國之大事，宜君臣各盡所見，勿以朕先言而依違於前，同異於後也。」李沖對曰：「凡用兵之法，宜先論人事，後察天道。今卜筮雖吉而人事未備，遷都尚新，秋穀不稔，未可以興師旅。如臣所見，宜俟來秋。」帝曰：「去十七年，朕擁兵二十萬，〔齊世祖永明十一年，魏高祖之太和十七年也。魏定遷洛之議而止南伐之師，至去年方入寇，蓋十九年也。「二十萬」，亦當作「三十萬」，事並見上年。去，猶昨也。又按當時眾號三十萬，實則二十萬耳。〕此人事之盛也，而天時不利。今天時既從，復雲人事未備；〔復，扶又翻。〕如僕射之言，是終無征伐之期也。寇戎咫，異日將為社稷之憂，朕何敢自安！若秋行不捷，諸君當盡付司寇，不可不盡懷也。」〔魏既都各，逼近淮、漢，故急於南伐以攘斥境土。〕
24魏主以有罪徙邊者多逋亡，乃制一人逋亡，闔門充役。光州刺史博陵崔挺上書諫曰：「天下善人少，惡人多。〔少，詩沼翻。〕若一人有罪，延及闔門，則司馬牛受桓魋之罰，柳不惠嬰盜跖之誅，〔司馬牛之於桓魋，柳下惠之於盜跖，皆兄弟。賢不肖既相遠，而兄弟罪不相及，古法也。魋，徒回翻。蹠，之石翻。〕豈不哀哉！」帝善之，遂除其制。
