△卷第四十七
漢紀三十九　起旃蒙作噩，盡重光單閼，凡七年。
肅宗孝章皇帝下
元和二年（乙酉、八五）
①春，正月，乙酉，詔曰：「令雲：『民有產子者，復勿算三歲。』〔復，方目翻；復其夫勿輸算也。〕今諸懷懟者，〔賢曰：懟，孕也；音壬。〕賜胎養穀人三斛，復其夫勿算一歲。著以為令！」又詔三公曰：【章：甲十六行本「曰」下有「夫俗吏矯飾外貌，似是而非，朕甚饜之，甚苦之！」十八字；乙十一行本同；孔本同；張校同，「饜」作「厭」。】「安靜之吏，悃愊無華，〔說文曰：悃愊，至誠也。悃，音苦本翻。愊，音孚逼翻。〕日計不足，月計有餘。〔莊子有是言，此謂以日計功，若不足者，然久而計之，則民安其生，家給人足，固有餘矣。〕如襄城令劉方，〔襄城縣，屬潁川郡。〕吏民同聲謂之不煩，雖未有他異，斯亦殆近之矣！〔近，其靳翻。〕夫以苛為察，以刻為明，以輕為德，以重為威，四者或興，則下有怨心。吾詔書數下，冠蓋接道，冠蓋接道，奉詔出使者相接於道也。〔數，所角翻。〕而吏不加治，民或失職，其咎安在﹖勉思舊令，稱朕意焉！」〔舊令，謂故府之籍所疏載者。稱，尺證翻。〕
②北匈奴大人車利涿兵等〔車，昌遮翻。〕亡來入塞，凡七十三輩。時北虜衰耗，黨眾離畔，南部攻其前，丁零寇其後，鮮卑擊其左，西域侵其右，不復自立，〔復，扶又翻。〕乃遠引而去。
③南單於長死，單於汗之子宣立，為伊屠於閭鞮單於。〔屠，直於翻。鞮，丁奚翻。〕
④太初曆施行百餘年，曆稍後天。〔謂七曜之行，在曆家所推步躔次之前，晦朔弦望不合也。〕上命治曆編訢、李梵等綜校其狀，〔治，直之翻。訢，音欣。梵，扶中翻。〕作四分曆；〔考異曰：按王莽初已之廢太初，用三統曆。今雲太初曆失天益遠，蓋光武中興，廢莽曆，復用太初也。續漢志又云：「自太初元年始用三統曆。」按三統曆劉歆所造，雲太初元年始用。〕二月，甲寅，始施行之。
⑤帝之為太子也，受尚書於東郡太守汝南張酺。〔續漢志：東郡，去雒陽八百餘裏。酺，薄乎翻。〕丙辰，帝東巡，幸東郡，引酺及門生並郡掾史並會庭中。〔東郡庭也。掾，俞絹翻。〕帝先備弟子之儀，使酺講尚書一篇，然後脩君臣之禮；賞賜殊特，莫不霑洽。行過任城，幸鄭均舍，賜尚書祿以終其身，時人號為「白衣尚書」。〔先是，均事帝為尚書，數納忠言，帝敬重之，謝病歸任城，今祿以尚書。任，音壬。〕
⑥乙丑，帝耕於定陶。辛未，幸泰山，柴告岱宗；〔書舜典：至於岱宗，柴。孔安國註曰：泰山為四 嶽所宗。燔柴祭天，告至。〕進幸奉高。壬申，宗祀五帝於汶上明堂；〔汶上明堂，武帝所作，在奉高縣西南四里。汶，音問。〕丙子，赦天下。【章：甲十六行本 「下」下有「戊寅」二字；乙十一行本同；孔本同；張校同；退齋校同。】進幸濟南。〔濟南國，在雒陽東千八百里。賢曰：濟南故城，在淄州長山縣西北。濟，子 禮翻。〕三月，己丑，幸魯；庚寅，祠孔子於闕裏，〔續漢志：魯縣古曲阜有闕裏，孔子所居。〕及七十二弟子，〔自顏回以以下七十餘人。〕作六代之樂，〔黃帝曰雲門，堯曰咸池，舜曰大韶，禹曰大夏，湯曰大護，周曰大武。〕大會孔氏男子二十以上者六十二人。帝謂孔僖曰：「今日之會，寧於卿宗有光榮乎﹖」對曰：「臣聞明王聖主，莫不尊師遺道。今陛下親屈萬乘，辱臨敝裏，此乃崇禮先師，增煇聖德；〔先師，謂孔子。〕至於光榮，非所敢承！」帝大笑曰：「非聖者子孫焉有斯言乎！」〔焉，於虔翻。〕拜僖郎中。
⑦壬辰，帝幸東平，追念獻王，謂其諸子曰：「思其人，至其鄉；其處在，其人亡。」因泣下沾襟。遂幸獻王陵，〔賢曰：陵在今鄆州峗山南。峗，音魚委翻。〕祠以太牢，親拜祠坐，〔坐，徂臥翻。〕器泣盡哀。獻王之歸國也，〔事見四十二卷明帝永平四年。〕驃騎府吏丁牧、周栩以獻王愛賢下士，不忍去之，遂為王家大夫數十年，事祖及孫。〔獻王子懷王忠及今王敞。栩，況羽翻。下，遐稼翻。〕帝聞之，皆引見，〔見，賢遍翻。〕既愍其淹滯，且欲揚獻王德美，即皆擢為議郎。乙未，幸東阿，北登太行山，至天井關。〔行，戶剛翻。〕夏，四月，乙卯，還宮。庚申，假於祖禰。〔虞書：一歲巡四嶽，歸格於藝祖。孔安國註曰：巡狩四嶽，然後歸，告至文祖之廟。賢曰：假，至也，音格。禰，父廟。〕
⑧五月，徙江陵王恭為六安王。〔恭封六安王，以廬江郡為國，在雒陽東一千七百里。〕
⑨秋，七月，庚子，詔曰：「春秋重三正，慎三微。〔賢曰：三正，謂天、地、人之正。以有三者，由有三微之月，王者所當奉而成之。禮記曰：正朔三而改，文質再而復。三微者，三正之始；萬物皆微，物色不同，故王者取法焉。十一月時，陽氣始施於黃泉之下，色皆赤；赤者陽氣，故周為天正，色尚赤。十二月，萬物始牙而色白，白者陰氣，故殷為地正，色尚白。十三月，萬物莩甲而出，其色皆黑，人得加功展業；故夏為人正，色尚黑。尚書大傳曰：夏以十三月為正，平旦為朔；殷以十二月為正，雞嗚為朔；周以十一月為正，夜半為朔。必以三微之月為正者，當爾之時，物皆尚微，王者受命，當扶微理弱，奉承之義也。〕其定律無以十一月、十二月報囚，止用冬初十月而已。」
⑩冬，南單於遣兵與北虜溫禺犢王戰於涿邪山，斬獲而還。武威太守孟雲上言：「北虜以前既和親，而南部復往抄掠，〔復，扶又翻。〕北單於謂漢欺之，謀欲犯塞，謂宜還南所掠生口以慰安其意。」詔百官議於朝堂。〔朝，直遙翻。〕太尉鄭弘、司空第五倫以為不可許，司徒桓虞及太僕袁安以為當與之。弘因大言激厲虞曰：「諸言當還生口者，皆為不忠！」虞廷叱之，倫及大鴻臚韋彪皆作色變容。〔臚，陵如翻。〕司隸校尉舉弘等，弘等皆上印綬謝。詔報曰：「久議沈滯，〔沈，持林翻。〕各有所志，蓋事以議從，策由眾定，誾誾衎衎，得禮之容，〔賢曰：誾誾，忠正貌。衎衎，和樂貌。誾，魚巾翻。衎，音侃，又苦旦翻。〕寢嘿抑心，更非朝廷之福。〔寢，息也。〕君何尤而深謝！其各冠履！」帝乃下詔曰：「江海所以【章：甲十六行本「以」下有「能」字；乙十一行本同。】〔長百川者，以其下之也。〕老子曰：江海所以為百谷王者，以其善下也。〔長，知兩翻。下，遐稼翻。〕少加屈下，尚何足病！況今與匈奴君臣分定，〔少，詩沼翻。分，扶問翻。〕辭順約明，貢獻累至，豈宜違信，自受其曲！其敕度遼及領中郎將龐奮倍僱南部所得生口以還北虜；〔領中郎將，領護匈奴中郎將也。賢曰：僱，賞報也。〕其南部斬首獲生，計功受賞，如常科。」
三年（丙戌、八六）
①春，正月，丙申，帝北巡；辛丑，耕於懷；二月，乙丑，敕侍御史、司空曰：「方春所過，毋得有所伐殺；車可以引避，引避之，騑馬可輟解，輟解之。」〔侍御史，掌舉劾；司空，掌土功。車駕行幸，則侍御史掌舉劾道路之不如法，司空帥工徒治道路，修橋梁，故皆敕之。賢曰：夾轅為服馬，服馬外為騑馬。孔穎達曰：車有一轅，而四馬駕之，中央兩馬夾轅者名服馬，兩邊名騑馬，亦曰驂馬。騑，音非。〕戊辰，進幸中山，出長城；〔賢曰：史記，蒙恬為秦築長城，西自臨洮，東至海。餘謂此非秦長城，蓋趙所築長城也。〕癸酉，還，幸元氏；三月，己卯，進幸趙；〔趙國，在雒陽北一千一百里。〕辛卯，還宮。
②太尉鄭弘數陳侍中竇憲權勢太盛，〔數，所角翻。〕言甚苦切，憲疾之。會弘奏憲黨尚書張林、雒陽令楊光在官貪殘。書奏，吏與光故舊，因以告之，光報憲。憲奏弘大臣，漏泄密事，帝詰讓弘。〔詰，去吉翻。〕夏，四月，丙寅，收弘印綬。弘自詣廷尉，詔敕出之，因乞骸骨歸，未許。病篤，上書陳謝曰：「竇憲姦惡，貫天達地，海內疑惑，賢愚疾惡，〔惡，烏路翻。〕謂『憲何術以迷主上！近日王氏之禍，昞然可見。』〔謂王氏以戚屬而成篡國之禍。昞，音炳。〕陛下處天子之尊，〔處，昌呂翻。〕保萬世之祚，而信讒佞之臣，不計存亡之機；臣雖命在晷刻，死不忘忠，願陛下誅四凶之罪，以厭人鬼憤結之望！」〔厭，一豔翻；滿也。考異曰：袁紀雲：「弘為尚書僕射，烏孫王遣子入侍，上問弘：『當答其使否﹖』弘對曰：『烏孫前為大單於所攻，陛下使小單於往救之，尚未賞；今如答之，小單於不當怨乎！』上以弘議問侍中竇憲，對曰：『禮存往來。弘章句諸生，不達國體。』上遂答烏孫。小單於忿恚，攻金城郡，殺太守任昌。上謂弘曰：『朕前不從君議，果如此。』弘對曰：『竇憲，姦臣也，有少正卯之行，未被兩觀之誅，陛下前何為用其議！』按肅宗時無小單於寇金城事，今不取。〕帝省章，遣賢視弘病，比至，已薨。〔省，悉景翻。比，必寐翻。〕
③以大司農宋由為太尉。
④司空第五倫以老病乞身；〔委身以事君，則身非我有，故於其老而乞退也，謂之乞身，猶言乞骸骨也。〕五月，丙子，賜策罷，以二千石俸終其身。倫奉公盡節，言事無所依違。〔若依若違，兩可不決之論也。〕性質愨，少文采，〔少，詩沼翻。〕在位以貞白稱。或問倫曰：「公有私乎﹖」對曰：「昔人有與吾千里馬者，吾雖不受，每三公有所選舉，心不能忘，亦【章：甲十六行本「亦」上有「而」字；乙十一行本同；孔本同；張校同。】終不用也。若是者，豈可謂無私乎！」
以太僕袁安為司安。
⑤ 秋，八月，乙丑，帝幸安邑，觀鹽池。〔安邑縣，屬河東郡；鹽池在縣西南。楊佺期洛陽記曰：河東鹽池長七十里，廣七里，水氣紫色。許慎曰：河東鹽池袤五十一 裏，廣七里，周百一十六里。酈道元曰：安邑鹽池，上承鹽水，沝出東南薄山，西北流逕巫咸山北，又逕安邑故城南，又西流，注於鹽池。水出石鹽，自然即成，朝 取夕復，終無減損。唯山暴雨，澍甘澤，淇潦奔逸，則鹽池用耗；故公私共堨水逕，防其淫濫，故謂之鹽水，亦為堨水也。池西又有一池，謂之女鹽澤，東西二十五里，南北二十里，在猗氏故城南。土人鄉俗引水裂沃麻，分灌川野，畦水耗竭，土自成鹽，即所謂鹹鹺也，而味苦。賢曰：在今薄州虞鄉縣西。〕九月，還宮。
⑥燒當羌迷吾復與弟號吾及諸種反。〔復，扶又翻。種，章勇翻。〕號吾先輕入，寇隴西界，督烽掾李章追之，〔督烽掾，郡掾之督烽燧者。〕生得號吾，將詣郡。號吾曰：「獨殺我，無損於羌；誠得生歸，必悉罷兵，不復犯塞。」隴西太守張紆放遣之，羌即為解散，〔為，於偽翻。〕各歸故地。迷吾退居河北歸義城。〔河北，逢留大河之北也。歸義城，本漢所築，以招來諸羌之歸義者。〕
⑦疏勒王忠從康居王借兵，還據損中，〔忠叛見上卷元年。賢曰：損中，未詳；東觀記作「頓中」，續漢書及華嶠書並作「損中」，本或作「楨」，未知孰是。餘按西域傳，靈帝建寧三年，涼州刺史孟佗，遣兵討疏勒，攻楨中城。「楨中」是也。〕遣使詐降於班超；超知其姦而偽許之。忠從輕騎詣超，超斬之，因擊破其眾，南道遂通。
⑧楚許太后薨。〔楚王英之徙也，許太后留楚宮。〕詔改葬楚王英，追爵諡曰楚厲侯。〔諡法：殺戮無辜曰厲。〕
⑨帝以潁川郭躬為廷尉。決獄斷刑，〔斷，丁亂翻。〕多依矜恕，條諸重文可從輕者四十一，奏之，事皆施行。
⑩博士魯國曹褒上疏，以為「宜定文制，著成漢禮。」太常巢堪〔巢姓，有巢氏之後，春秋有巢牛巨。〕以為「一世大典，非褒所定，〔言非褒所能定。〕不可許。」帝知諸儒拘攣，〔攣，呂員翻。〕難與圖始，〔賢曰：拘攣，猶拘束也。〕朝廷禮憲，宜以時立，乃拜褒侍中。玄武司馬班固以為「宜廣集諸儒，共議得失。」〔百官志：玄武司馬，主南宮玄武門，秩比千石。〕帝曰：「諺言：『作舍道邊，三年不成。』會禮之家，名為聚訟，〔會禮，言會而議禮。賢曰：聚訟，言相爭不定也。〕互生疑異，筆不得下。昔堯作大章，一夔足矣。」〔堯作樂曰大章。記曰：大章，章之也。賢曰：夔，堯樂官。呂氏春秋曰：魯哀公問於孔子曰：樂正，夔一足矣。皇侃曰：章，明也。民樂堯德大明，故名樂曰大章。〕
章和元年（丁亥、八七）〔是年七月改元。〕
①春，正月，帝召褒，受【章：甲十六行本「受」作「授」；乙十一行本同。】以叔孫通漢儀十二篇，〔通制漢儀，見十卷高帝六年、七年，其書與律令同藏於理官。〕曰：「此制散略，多不合經，今宜依禮條正，使可施行。」
②護羌校尉傅育欲伐燒當羌，為其新降，〔為，於偽翻。〕不欲出兵，乃募人鬭諸羌、胡；〔募人間搆諸羌，使之自鬭也。〕羌、胡不肯，遂復叛出塞，〔復，扶又翻。〕更依迷吾。育請發諸郡兵數萬人共擊羌。未及會，三月，育獨進軍。迷吾聞之，徙廬落去。〔廬，穹廬；落，居也。〕育遣精騎三千窮追之，夜，至三兜谷，〔三兜谷，在建威南。〕不設備，迷吾襲擊，大破之，殺育及吏士八百八十人。及諸邵兵到，羌遂引去。詔以隴西太守張紆為校尉，將萬人屯臨羌。〔紆，邕俱翻。〕
③夏，六月，戊辰，司徒桓虞免。癸卯，以司空袁安為司徒，光祿勳任隗為司空。隗，光子之也。〔任，音壬。隗，五罪翻。〕
④六王晃及弟利侯剛，〔班志，利縣，屬齊郡。晃，齊武王縯之曾孫，殤王石之子。〕與母太姬更相誣告。〔更，工衡翻。〕秋，七月，癸卯，詔貶晃爵為蕪湖侯，〔賢曰：蕪湖，縣名，屬丹陽郡，其故城在今宣州當塗縣東南。〕削剛戶三千，收太姬璽綬。〔璽，斯氏翻。，綬，音受。〕
⑤壬子，淮陽頃王昞薨。〔昞，明帝子。〕
⑥鮮卑入左地，〔匈奴左地也。〕擊北匈奴，大破之，斬優留單於而還。〔還，從宣翻，又如字。〕
⑦羌豪迷吾復與諸種寇金城塞，〔復，扶又翻。種，章勇翻；下同。〕張紆遣從事河內司馬防，〔百官志：使匈奴中郎將，置從事二人；護羌校尉蓋亦置二人也。〕與戰於木乘谷；迷吾兵敗走，因譯使欲降，紆納之。迷吾將人眾詣臨羌，紆設兵大會，〔譯，通夷言，使之將命，因謂之譯使。設兵，陳兵也。使，疏吏翻。降，戶江翻。〕施毒酒中，伏兵殺其酋豪八百餘人，〔酋，慈由翻。〕斬迷吾頭以祭傅育冢，復放兵擊其餘眾，斬獲數千人。迷吾子迷唐，與諸種解仇，結婚交質，〔質，音致。〕據大、小榆谷以叛，〔水經：河水逕西海郡南，又東逕允川西而歷大榆谷、小榆谷北。二榆土地肥美，羌所依阻也。〕種眾熾盛，張紆不能制。
⑧壬戌，詔以瑞物仍集，改元章和。【章：明也，明和氣之致祥也。】是時，京師四方屢有嘉瑞，前後數百千，言事者鹹以為美。而太尉掾平陵何敞獨惡之，〔惡，烏路翻。杜佑曰：漢武帝割槐裏置茂陵邑，昭帝又割置平陵邑。〕謂宋由、袁安曰：「夫瑞應依德而至，災異緣政而生。今異烏翔於殿屋，怪草生於庭際，不可不察！」由、安懼不敢答。
⑨八月，癸酉，帝南巡。戊子，幸梁；乙未晦，未沛。〔梁、沛二國。〕
⑩日有食之。
九月，庚子，帝幸彭城。辛亥，幸壽春；〔壽春縣屬九江郡。〕復封阜陵侯延為阜陵王。〔延貶事見上卷建初元年。〕己未，幸汝陰。〔汝陰縣，屬汝南郡。賢曰：今潁州縣。〕冬，十月，丙子，還宮。
曹褒依準舊典，雜以五經、讖記之文，撰次天子至於庶人冠、婚、吉、兇終始制度〔撰次制度，備其終始也。讖，楚譖翻。撰，雛免翻。冠，古玩翻。〕凡百五十篇，奏之。帝以眾論難一，故但納之，不復令有司平奏。〔平奏者，平其可行與否而奏之。復，扶又翻。〕
是歲，班超發於窴諸國兵共二萬五千人擊莎車，〔元和元年，超擊莎車未克故也。窴，徒賢翻。莎，素禾翻。〕龜茲王發溫宿、姑墨、尉頭兵合五萬人救之。〔龜茲，音丘慈。〕超召將校及於窴王議曰：〔將，即亮翻。校，戶教翻。〕「今兵少不敵，其計莫若各散去；於窴從是而東，長史亦於此西歸，〔班超時為將兵長史，蓋西歸疏勒也。〕可須夜鼓聲而發。」〔須，待也。夜鼓聲，鼓鼜之聲也。周禮：軍旅夜鼓鼜。註雲：鼜，夜戒守鼓也。司馬法曰：昏鼓四通為大鼜，夜半三通為晨戒，旦明五通為發昫，所謂三鼜也。此則待夜半鼓聲也。鼜，千歷翻。昫，休具翻，劉休武翻。〕陰緩所得生口。〔使生口得歸，言將散去也。〕龜茲王聞之，大喜，自以萬騎於西界遮超，溫宿王將八千騎於東徼於窴。〔徼，一遙翻。〕超知二虜已出，密召諸部勒兵，【章：甲十六行本「兵」下有「雞嗚」二字；乙十一行本同；孔本同；張校同。】馳赴莎車營。胡大驚亂，奔走，追靳五千餘級；莎車遂降，〔降，戶江翻。〕龜茲等因各退散。自是威震西域。
二年（戊子、八八）
①春，正月，濟南王康、阜陵王延、中山王焉來朝。上性寬仁，篤於親親，故叔父濟南、中山二王，每數入朝，〔濟，子禮翻。數，所角翻。朝，直遙翻。〕特加恩寵，及諸昆弟並留京師，不遣就國。〔漢制，諸藩王朝會之禮畢，各就國，不得留京師。〕又賞賜羣臣，過於制度，倉帑為虛。〔帑，他朗翻。為，於偽翻。〕何敞奏記宋由曰：「比年水旱，民不收穫；涼州緣邊，家被兇害；〔賢曰：時西羌犯邊為害也。比，毗玉翻。被，皮義翻。〕中州內郡，公私屈竭；此實損膳節用之時。國恩覆載，〔言恩同天地也。覆，敷救翻。〕賞賚過度，但聞臘賜，自郎官以上，公卿、王侯以下，至於空竭帑藏，〔藏，徂浪翻。〕損耗國資。尋公家之用，皆百姓之力。明君賜賚，宜有品制；忠臣受賞，亦應有度。〔賢曰：漢官儀：臘，賜大將軍、三公錢各二十萬，牛肉二百斤，粳米二百斛；特進侯十五萬，卿十萬，校尉五萬，尚書三萬，侍中、將、大夫各二萬，千石、六百石各七千，虎賁、羽林郎二人，共三千，以為祀門戶直。〕是以夏禹玄圭，〔書禹貢曰：禹錫玄圭。〕周公束帛。〔賢曰：尚書曰：召公出取幣，入錫周公。〕今明公位尊任重，責深負大，上當匡正綱紀，下當濟安元元，豈但空空無違而已哉！〔空，當作悾。悾悾，謹愨貌。〕宜先正己以率羣下，還所得賜，因陳得失，奏王侯就國，除苑囿之禁，節省浮費，賑卹窮孤，則恩澤下暢，黎庶悅豫矣。」由不能用。〔考異曰：敞傳，此事在肅宗崩後，雲「竇氏專政，外戚奢侈，賞賜過制，敞奏記云云。」袁紀在元和三年。按敞記雲：「明公視事，出入再翆」，又言臘賜，知在此時。〕
尚書南陽宋意上疏曰：「陛下至孝烝烝，〔烝，進也。烝烝，進進也。〕恩愛隆深，禮寵諸王，同之家人，車入殿門，〔漢制，太子諸王至司馬門，皆下車，故謂止車門。〕即席不拜，〔臣於君前拜而後就席。〕分甘損膳，賞賜優渥。〔損御膳以分甘也。〕康、焉幸以支庶，享食大國，陛下恩寵踰制，禮敬過度。春秋之義，諸父、昆弟，無所不臣，〔君君臣臣，不以親厭殺，天地之大經也，春秋尊王，故以為春秋之義。〕所以尊尊卑卑，強幹弱枝者也。陛下德業隆盛，當為萬世典法，不宜以私恩損上下之序，失君臣之正。又西平王羨等六王，皆妻子成家，〔謂有妻有子，自成一家世。〕官屬備具，〔謂王國官已具也。〕當早就蕃國，為子孫基阯；而室第相望，久磐京邑，〔賢曰：磐謂磐桓不去。〕驕奢僭擬，寵祿隆過。宜割情不忍，以義斷恩，〔賢曰：禮記曰：門內之政恩掩義，門外之政義斷恩。斷，丁亂翻。〕發遣康、焉，各歸蕃國，令羨等速就便時，以塞眾望。」〔賢曰：行日取便利之時也。塞，悉則翻。〕帝未及遣。
範曄論曰：魏文帝稱明帝察察，章帝長者。章帝素知人，厭明帝苛切，事從寬厚；奉承明德太后，盡心孝道；平傜簡賦，而民賴其慶；又體之以忠恕，文之以禮樂。謂之長者，不亦宜乎！
②壬辰，帝崩於章德前殿，年三十一。遺詔：「無起寢廟，一如先帝法制。」
③太子即位，年十歲，尊皇后曰皇太后。
④三月，【章：甲十六行本「月」下有「丁酉」二字；乙十一行本同；孔本同。】用遺詔徙西平王羨為陳王，六安王恭為彭城王。〔改淮陽為陳國，楚郡為彭城國，平西併汝南郡，六安復為廬江郡。〕
⑤癸卯，葬孝章皇帝於敬陵。〔敬陵，在雒陽城東南三十九里。〕
⑥南單於宣死，單於長之弟屯屠何立，為休蘭屍逐侯鞮單於。〔鞮，丁兮翻。〕
⑦太后臨朝，〔蔡邕獨斷曰：少帝即位，太后即代攝政，臨前殿，朝羣臣，太后東面，少帝西面。羣臣上書奏事，皆為兩通，一詣太后，一詣少帝。〕竇憲以侍中內幹機密，〔賢曰：幹，主也，或曰：幹，古管字也。〕出宣誥命；弟篤為虎賁中郎將，篤弟景、緕並為中常侍，兄弟皆在親要之地。憲客崔駰〔駰，音因。〕以書戒憲曰：「傳曰：『生而富者驕，生而貴者帒。』〔傳，直戀翻。帒，五到翻。〕生富貴而能不驕帒者，未之有也。今寵祿初隆，百僚觀行，〔行，下孟翻。〕豈可不『庶幾夙夜，以永終譽』乎！〔詩周頌振鷺之辭，言庶幾於夙夜匪懈，以終保令名於有永也。〕昔馮野王以外戚居位，稱為賢臣；〔馮野王妹為元帝昭儀，於九卿中，野王行能第一。〕近陰衛尉克己復禮，終受多福。〔陰衛尉，興也，謂讓侯爵，又讓大司馬也。〕外戚所以獲譏於時，垂愆於後者，蓋在滿而不挹，位有餘而仁不足也。漢興以後， 迄於哀、平，外家二十，保族全身，四人而已。〔外家二十者，呂氏、張氏、薄氏、竇氏、王氏、陳氏、衛氏、李氏、趙氏、上官氏、史氏、許氏、霍氏、卬成王 氏、元后王氏、趙氏、傅氏、丁氏、馮氏、衛氏也。唯文帝薄太后、竇後、景帝王后、卬成王后四人，保族全家。武帝夫人李氏雖追配武帝，昌邑王立未幾而廢，非 外家，當以史皇孫王夫人足二十之數。〕書曰：『鑒於有殷，』〔書召誥曰：我不可不鑒於有夏，亦不可不鑒於有殷。〕可不慎哉！」
⑧庚戌，皇太后詔：「以故太尉鄧彪為太傅，賜爵關內侯，錄尚書事，百官總己以聽。」竇憲以彪有義讓，先帝所敬，〔彪父邯，封鄳鄉侯，父卒，彪讓國於弟鳳；顯宗高其節。〕而仁厚委隨，〔賢曰：委隨，猶順從也。〕故尊崇之。其所施為，輒外令彪奏，內白太后，事無不從。〔王莽用孔光之故智也。〕彪在位，修身而已，不能有所匡正。憲性果急，睚滯【章：甲十六行本「滯」作「眥」；乙十一行本同。】之怨，莫不報復。〔賢曰：睚，音語懈翻。滯「眥」，音仕懈翻。廣雅曰：睚，裂也。或謂：裂滯「眥」，瞋目貌也。〕永平時，謁者韓紆考劾憲父勳獄，〔勳下獄死，事見四十五卷明帝永平五年。劾，戶概翻。〕憲遂令客斬紆子，以首祭勳冢。
⑨癸亥，陳王羨、彭城王恭、樂成王黨、下邛王衍、梁王暢始就國。
⑩夏，四月，戊寅，以遺詔罷郡國鹽鐵之禁，縱民煮鑄。〔自武帝以來，鹽鐵有禁；光武中興，收而未罷；今縱民得煮鹽、鑄鐵。〕
北匈奴饑亂，降南部者歲數千人。〔降，戶江翻；下同。〕秋，七月，南單於上言：「宜及北虜分爭，出兵討伐，破北成南，共【章：甲十六行本「共」作「並」；乙十一行本同；孔本同。】為一國，〔考異曰：袁紀：「章和元年十月，南單於上書，求出兵破北成南。宋意諫，不聽，帥未出而帝寢疾。」範書南匈奴傳，事並在此年七月。按單於書雲：「孝章皇帝聖思遠慮。」則範書是也。今從之。〕令漢家長無北念。〔謂北部既滅，南部保塞，則漢家無復北顧以為念也。〕臣等生長漢地，〔長，知兩翻。〕開口仰食，〔仰，魚向翻。〕歲時賞賜，動輒億萬，雖垂拱安枕，凓無報效之義，願發國中及諸郡【章：甲十六行本「郡」作「部」；乙十一行本同；張校同。】故胡新降精兵，〔故胡，南部舊眾也。新降，新從北部來降者。〕分道並出，期十二月同會虜地。臣兵眾單少，不足以防內外，〔少，詩召翻。〕願遣執金吾耿秉、度遼將軍鄧鴻及西河、雲中、五原、朔方、上郡太守〔守，式又翻。〕併力而北，冀因聖帝威神，一舉平定。臣國成敗，要在今年，已敕諸部嚴兵馬，唯裁哀省察！」〔省，悉景翻。〕太后以示耿秉。〔以南單於書示之也。〕秉上言：「昔武帝單極天下，〔單，與殫同。〕欲臣虜匈奴，未遇天時，事遂無成。〔謂不能使匈奴臣服也。〕今幸遭天授，北虜分爭，以夷伐夷，〔謂以南部伐北部也。〕國家之利，宜可聽許。」秉因自陳受恩，分當出命效用。〔分，扶問翻。〕太后議欲從之。尚書宋意上書曰：「夫戎狄簡賤禮義，無有上下，強者為雄，弱即屈服。自漢興以來，征伐數矣，〔數，所角翻。〕其所克獲，曾不補害。光武皇帝躬服金革之難，深昭天地之明，因其來降，羈縻畜養，〔畜，許六翻。〕邊民得生，勞役休息，於茲四十餘年矣。〔建武二十四年受南單於降，至是四十一年。〕今鮮卑奉順，斬獲萬數，〔謂破殺優留單於也。〕中國坐享大功而百姓不知其勞，漢興功烈，於斯為盛。所以然者，夷虜相攻，無損漢兵者也。臣察鮮卑侵伐匈奴，正【嚴：「正」改「止」。】是利其抄掠；氶歸功聖朝，實由貪得重賞。〔洞見鮮卑之情。抄，楚交翻。〕今若聽南虜還都北庭，則不得不禁制鮮卑；鮮卑外失暴掠之願，內無功勞之賞，豺狼貪婪，〔婪，盧含翻。方言：殺人而取其財曰婪。〕必為邊患。今北虜西遁，請求和親，宜因其歸附，以為外扞，巍巍之業，無以過此。若引兵費賦，以順南虜，則坐失上略，去安即危矣。誠不可許。」
會齊殤王子都鄉侯暢來弔國憂，〔齊殤王石，齊武王縯之孫，哀王章之子。考異曰：袁紀作「鬱鄉侯暢」，今從範書。〕太后數召見之，〔範書曰：暢素行邪僻，因鄧疊母元自通長樂宮，得幸太后。數，所角翻。〕竇憲懼暢分宮省之權，遣客刺殺暢於屯衛之中，〔何敞傳曰：刺殺暢於城門屯衛之中。刺，七亦翻。〕而歸罪於暢弟利侯剛，乃使侍御史與青州刺史雜考剛等。〔青州刺史部齊國。暢見殺於京師，而令青州刺史考竟，欲移獄以絕蹤也。〕尚書潁川韓稜以為「賊在京師，不宜捨近問遠，恐為姦臣所笑。」太后怒，以切責稜，稜固執其議。何敞說宋由曰：〔說，輸芮翻。〕「暢宗室肺府，〔府，與腑同。〕茅土蕃臣，來弔大憂，上書須報，〔賢曰：須，待也。〕親在武衛，致此殘酷。奉憲之吏，莫適討捕，〔賢曰：適，音的；謂無指的討捕也。〕蹤跡不顯，主名不立。敞備數股肱，職典賊曹，〔賢曰：股肱，謂手臂也，公府有賊曹，主知盜賊。餘按字書，股，髀幹；肱，臂幹；股肱，言手足之要；以為手臂，誤矣。〕欲親至發所以糾其變。〔發所，賊發之所。糾，督察也。〕而二府執事，以為【章：甲十六行本「為」下有「故事」二字；乙十一行本同；孔本同；張校同；退齋校同。】三公不與賊盜，〔賢曰：敞在太尉府。二府：謂司徒、司空。邴吉為丞相不案事，遂以為故事。與，讀曰預。〕公縱姦慝，莫以為咎。敞請獨奏案之。」由乃許焉。二府聞敞行，皆遣主者隨之。〔賢曰：主者，謂主知賊盜之曹也。〕於是推舉，具得事實。太后奴，閉憲於內宮。憲懼誅，因自求擊匈奴以贖死。
冬，十月，乙亥，以憲為車騎將軍，伐北匈奴，以報金吾耿秉為副；發北軍五校、黎陽、雍營、緣邊十二郡騎士及羌、胡兵出塞。〔北軍五校，屯騎、越騎、步兵、長水、射聲五校尉所掌宿衛兵也。黎陽營，註見前。扶風校尉部在雍縣，以涼州近羌，數犯三輔，將兵衛護園陵，故俗稱雍營。緣邊十二郡，上郡、西河、五原、雲中、定襄、鴈門、朔方、代郡、上谷、漁陽、安定、北地也。校，戶教翻。雍，於用翻。〕
公卿舉故張掖太守鄧訓代張紆為護羌校尉。迷唐率兵萬騎來至塞下，未敢攻訓，先欲脅小月氏胡。〔匈奴破月氏，月氏西徙；其餘眾保南山不得去者，號小月氏。氏，音支。〕訓擁衛小月氏胡，令不得戰。議者鹹以羌、胡相攻，縣官之利，不宜禁護。訓曰：「張紆失信，眾羌大動，涼州吏民，命縣絲髮。〔縣，讀曰懸。〕原諸胡所以難得意者，皆恩信不厚耳。今因其追急，以德懷之，庶能有用。」遂令開城及所居園門，〔護羌校尉所居寺舍後園之門也。〕悉驅羣胡妻子內之，嚴兵守衛。羌掠無所得，又不敢逼諸胡，因即解去。由是湟中諸胡皆言：「漢家常欲鬭我曹；〔賢曰：湟中，月氏胡所居，今鄯州湟水縣也。〕今鄧使君待我以恩信，開門內我妻子，乃是得父母也！」鹹歡喜叩頭曰：「唯唐叔父號吾將其種人八百戶來降。〔種，章勇翻。〕訓因發湟中秦、胡、羌兵四千人出塞，〔秦威服四夷，故夷人率中國人為秦人。〕掩擊迷唐於寫谷，破之， 〔賢曰：東觀記曰：「寫」作「鴈」。〕迷唐乃去大、小榆，〔大、小榆谷。杜佑曰：大、小榆谷在漢榆中縣，今在蘭州於泉縣界。按水經：大、小榆谷在漢金城郡 塞外。河水過大、小榆谷北又東過河關縣北，又東過允吾縣北，又東過榆中縣北。榆中縣，與大、小榆相去甚遠；杜佑說非。〕居頗巖谷，眾悉離散。
孝和皇帝上〔諱肇，肅宗第四子也。竇後養以為子，廢長立之。諡法：不剛不柔曰和。伏侯古今註曰：「肇」之字曰「始」，音兆。賢曰：按許慎說文：肇，音大可翻；上諱也。但伏侯、許慎並漢時人，而帝諱音不同，蓋應別有所據。〕
永元元年（己丑、八九）
①春，迷唐欲復歸故地；鄧訓發湟中六千人，令長史任尚將之，〔將，即亮翻。〕縫革為船，置於箄上以渡河，〔賢曰：箄，木筏也；音步佳翻。〕掩擊迷唐，大破之，斬首前後一千八百餘級，獲生口二千人，馬牛羊三萬餘頭，一種殆盡。〔賢曰：一種，謂迷唐也。種，章勇翻。考異曰：西羌傳：「永元元年，張紆坐徵，以訓代為校尉。」鄧訓傳：「章和二年，紆誘誅羌，羌謀報怨，公卿舉訓代紆，擊破之。其春，迷唐復欲歸訓，又破之。」按訓傳，下雲「永元二年」，則其春，永元元年春也。今從訓傳。〕迷唐收其餘眾西徙千餘裏，諸附落小種皆畔之。〔附落，羌部落之附迷唐者。〕燒當豪帥東號，稽顙歸死，〔歸死，自歸而請死也。帥，所類翻。〕餘皆款塞納質。〔質，音致。〕於是訓綏接歸附，威信大行，遂罷屯兵，各令歸郡，〔以羌反，發諸郡兵屯於塞上，今羌已破，罷令各歸其郡。〕唯置弛刑徒二千餘人，分以屯田、脩理塢壁而已。
②竇憲將徵匈奴，三公、九卿詣朝堂上書諫，以為：「匈奴不犯邊塞，而無故勞師遠涉，損費國用，徼功萬裏，〔徼，一遙翻。〕非社稷之計。」書連上，輒寢，〔上，時掌翻；下同。〕宋由懼，遂不敢復署議，〔復，扶又翻。〕而諸卿稍自引止；唯袁安、任隗守不移，至免冠朝堂固爭，前後且十上，眾皆為之危懼，〔為，於偽翻；下同。〕安、隗正色自若。侍御史魯恭上疏曰：「國家新遭大憂，陛下方在諒闇，〔闇，音陰。〕百姓闕煞，三時不聞警蹕之音，〔賢曰：三時，夏、秋、冬也。天子出警入蹕。沈約曰：漢制曰：出稱警，入稱蹕，而今則並稱之。史臣以為警者，警戒也；蹕者，止行也。今從乘輿而出者，並警戒以備非常也；從外而入，與乘輿相干者，蹕而止之也。和帝章和二年二月即位，明年春議擊匈奴，帝在諒闇不出，故三時不聞警蹕之音。〕莫灴懷思皇皇，若有求而不得。〔禮記，顏丁善居喪，始死，皇皇如有求而不得。此言百姓思慕之意。〕今乃以盛春之月興發軍役，擾動天下以事戎夷，誠非所以垂恩中國，改元正時，由內及外也。萬民者，天之所生；天愛其所，猶父母愛其子，一物有不得其所，則天氣為之舛錯，況於人乎！故愛民者必有天報。夫戎狄者，四方之異氣，與鳥獸無別；〔別，彼列翻。〕若雜居中國，則錯亂天氣，汙辱善人，〔汙，烏故翻。〕是以聖王之制，羈縻不絕而已。〔字書曰：羈，馬絡頭也。蒼頡篇曰：縻，牛韁也。〕今匈奴為鮮卑所破，遠藏於史侯河西，去塞數千里，而欲乘其虛耗，利其微弱，是非義之所出也。今始徵發，而大司農調度不足，〔調，徒弔翻。賢曰：度，音大各翻。餘據今人多讀如本字。〕上下相迫，民間之急，亦已甚矣。羣僚百姓鹹曰不可，陛下【章：甲十六行本「下」下有「獨」字；乙十一行本同；孔本同。】柰何以一人之計，棄萬人之命，不卹其言乎！上觀天心，下察人志，足以知事之得失。臣恐中國不為中國，豈徒匈奴而已哉！」尚書令韓稜、騎都尉朱暉、議郎京兆樂恢，皆上疏諫，太后不聽。
又詔使者為憲弟篤、景並起邸第，勞役百姓。〔為，於偽翻；下同。〕侍御史何敞上疏曰：「臣聞匈奴之為桀逆久矣，平城之圍，〔事見十一卷高帝七年。〕慢書之恥，〔事見十二卷惠帝三年。〕此二辱者，臣子所為捐軀而必死，高祖、呂后忍怒含忿，舍而不誅。〔舍，讀曰捨。〕今匈奴無逆節之罪，漢朝無可凓之恥，〔朝，直遙翻；下同。〕而盛春東作，〔賢曰：歲起於東，人始就耕，故曰東作。〕興動大役，元元怨恨，鹹懷不悅。又猥為衛尉篤、奉車都尉景繕脩館第，彌街絕裏。篤、景親近貴臣，當為百僚表儀。今眾軍在道，朝廷焦脣，百姓愁苦，縣官無用，〔無財用也。〕而遽起大第，崇飾玩好，〔好，呼到翻。〕非所以垂令德、示無窮也。宜且罷工匠，專憂北邊，卹民之困。」書奏，不省。〔省，悉景翻。〕
竇憲嘗使門生齎書詣尚書僕射郅壽，有所請託，壽即送詔獄，前後上書，陳憲驕恣，引王莽以誡國家；又因朝會，刺譏憲等以伐匈奴、起第宅事，厲音正色，辭旨甚切。憲怒，陷壽以買公田、誹謗，下吏，當誅，〔下，遐稼翻。〕何敞上疏曰：「壽機密近臣，匡救為職，若懷默不言，其罪當誅。今壽違眾正議以安宗廟，豈其私邪！臣所以觸死瞽言，〔論語曰：侍於君子有三愆，未見顏色而言謂之瞽。〕非為壽也。忠臣盡節，以死為歸；臣雖不知壽，度其甘心安之。〔度，徒洛翻。〕誠不欲聖朝行誹謗之誅，以傷晏晏之化，〔鄭玄註尚書考靈曜曰：寬容覆載，謂之晏晏。〕杜塞忠直，〔塞，悉則翻。〕垂譏無窮。臣敞謬與機密，〔與，讀曰預。〕言所不宜，罪名明白，當填牢獄，先壽僵仆，〔先，悉薦翻。〕萬死有餘。」書奏，壽得減死論，徙合浦，未行，自殺。壽，惲之子也。〔郅惲事光武。惲，於粉翻。〕
夏六月，竇憲、耿秉出朔方雞鹿塞，〔賢曰：今在朔方窳渾縣北。闞駰十三州志曰：窳縣有大道，西北出雞鹿塞。窳，音羊主翻。〕南單於出滿夷谷，〔賢曰：滿夷谷，闕。餘按南單於庭在西河美稷，滿夷谷當在美稷縣西北。後鄧鴻討逢侯，兵至美稷，逢侯乘冰度隘，向滿夷谷，可以知矣。〕度遼將軍鄧鴻出稒陽塞，〔賢曰：稒陽縣，屬九原郡，故城在今勝州銀城縣界。稒，音固。〕皆會涿邪山。憲分遣副校尉閻盤、司馬耿夔、耿譚將南匈奴精騎萬餘，與北單於戰於稽洛山，〔餘按唐太宗以斛薩部地置稽落州，蓋因山以名之。〕大破之，單於遁走；追擊諸部，遂臨私渠北鞮海，〔鞮，丁奚翻。〕斬名王已下萬三千級，獲生口甚眾，雜畜百餘萬頭，諸裨小王率眾降者，前後八十一部二十餘萬人。憲、秉出塞三千餘裏，登燕然山，〔唐太宗又以多 濫葛部地置燕然州。又按北史，燕然山在菟園水北。燕，於賢翻。〕命中護軍班固刻石勒功，〔西都有護軍都尉，今始有中護軍。〕紀漢威德而還。〔還，從宜翻， 又如字；下同。〕遣軍司馬吳氾、梁諷奉金帛遺北單於，〔遺，於季翻。〕時虜中乖亂，氾、諷及北單於於西海上，宜國威信，以詔致賜，單於稽首拜受。〔稽，音啟。〕諷因說令脩呼韓邪故事，〔謂臣服於漢為北藩。說，輸芮翻。〕單於喜悅，即將其眾與諷俱還；到私渠海，聞漢軍已入塞，乃遣弟右溫禺鞮王奉貢入侍，隨諷詣闕。憲以單於不自身到，奏還其侍弟。
③秋，七月，己未，會稽山崩。〔會，工外翻。〕
④九月，庚申，以竇憲為大將軍，中郎將劉尚為車騎將軍，封憲武陽侯，〔郡國志，東郡有東武陽縣，泰山郡有南武陽侯國。憲其封南陽歟！〕食邑二萬戶；憲固辭封爵，詔許之。舊，大將軍位在公下，至是，詔憲位次太傅下、三公上；長史、司馬秩中二千石。〔太傅位上公，則憲亦班於上公矣。大將軍長史、司馬秩千石；今秩中二千石，則亦比九卿矣。〕封耿秉為美陽侯。〔美陽縣，屬扶風。〕
竇氏兄弟驕縱，而執金吾景尤甚，奴客緹騎強奪人財貨，篡取罪人，妻略婦女；〔賢曰：漢官儀，執金吾，緹騎二百人。說文曰：緹，丹黃色也。言奴客及緹騎並為縱橫也。緹，杜兮翻，又他禮翻。〕商賈閉塞，〔賈，音古。塞，悉則翻。〕如避寇讎；又擅發緣邊諸郡突騎有才力者。有司莫敢舉奏，袁安劾景「擅發邊民，【章：甲十六行本「民」作「兵」；乙十一行本同；張校同。】驚惑吏民；二千石不待符信〔符信，謂虎符以為信也。劾，戶概翻，又戶得翻；下同。〕而輒承景檄，當伏顯誅。」又奏「司隸校尉河南尹阿附貴戚，不舉劾，請免官案罪。」並寢不報。駙馬都尉緕，獨好經書，節約自脩。〔緕，古回翻。好，呼到翻。〕
尚書何敞上封事曰：「昔鄭武姜之幸叔段，〔賢曰：鄭武姜愛少子叔段。鄭莊公立，武姜請以京封共叔段，謂之京城太叔。後武姜引以襲鄭，莊公伐之，出奔共。〕衛莊公之寵州籲，〔賢曰：衛莊公寵庶子州籲，州籲好兵，公弗禁；石碏諫，不聽。及桓公立，州籲乃弒桓公而篡。〕愛而不教，終至兇戾。由是觀之，愛子若此，猶飢而食之以毒，〔食，讀曰坔。〕適所以害之也。伏見大將軍憲，治遭大憂，公卿比奏，〔賢曰：比，頻也；音毗至翻。〕欲令典幹國事；憲深執謙退，固辭盛位，懇懇勤勤，言之深至，天下聞之，莫不說喜。今踰年未幾，〔說，讀曰悅。幾，居豈翻。〕入【章：甲十六行本「入」作「大」；乙十一行本同；孔本同；張校同。】禮未終，卒然中改，〔禮，事君，方喪三年。時遭國憂纔踰年，故曰入禮未終，卒，讀曰猝。〕兄弟守專朝，〔朝，直遙翻。〕憲秉三軍之重，篤、景總宮衛之權，而虐用百姓，奢侈僭偪，誅戮無罪，肆心自快。今者論議莾莾，〔莾，許容翻，又許勇翻。〕鹹謂叔段、州籲復生於漢。〔復，扶又翻。〕臣觀公卿懷持兩端，不肯極言者，以為憲等若有匪懈之志，則已受吉甫褒申伯之功；〔賢曰：申伯，周宣王元舅，有令德，故尹吉甫作詩以美之。〕如憲等陷於罪辜，則自取陳平、周勃順呂后之權，〔事見高後紀。〕終不以憲等吉凶為憂也！〔此言曲盡當時廷臣之情，嗚呼，豈特當時哉！〕臣敞區誠欲計策兩安，絕其鼦鼦，塞其涓涓，〔周金人銘曰：涓涓不壅，終為江河；鼦鼦不絕，或成網羅。塞，悉則翻。涓，圭淵翻。〕上不欲令皇太損文母之號、陛下有誓泉之譏，〔詩曰：思齊太任，文王之母。左傳武姜啟叔段襲鄭，莊公窴姜氏於城潁而誓之曰：不及黃泉，無相見也。〕下使憲等得長保其福祐也。駙馬都尉緕，比請退身，願抑家權，〔願抑其家，不與之以權。比，毗至翻。〕可與參謀，聽順其意，〔漢之外戚，傅喜、竇緕、康鹹能屐盛滿而思謙挹，然終不能全其家門十分之一，蓋一杯水不能救車薪之火也。誠宗廟至計，竇之福！〕時濟南王康尊貴驕，〔康，光武少子。〕憲乃白出敞為濟南太傅。康有違失，敞輒諫爭，〔爭，側迸翻。〕康雖不能從，然素敬重敞，無所嫌牾焉。〔悟，五故翻，逆也。〕
⑤冬，十月，庚子，阜陵質王延薨。〔諡法：名實不爽曰質。〕
二年（庚寅、九○）
①春，正月，丁丑，赦天下。
②二月，壬午，日有食之。
③夏，五月，丙辰，封皇弟壽為濟北王，開為河間王，淑為城陽王；〔濟北、河間、城陽，皆漢舊國也。光武省濟北並泰山，省河間並信都，省城陽並琅邪。今復泰山為濟北國，在雒陽東千一百五十里；分樂成、涿郡、勃海為河間國，在雒陽北二千五百里；分琅邪為城陽國。濟，子禮翻。〕絕封故淮南頃王子側為常山王。〔章和元年，淮陽頃王昞薨，未及立嗣，而國有大喪，今乃絕封。〕
④竇憲遣副校尉閻礱將二千餘騎掩擊北匈奴之守伊吾者，復取其地。〔礱，盧紅翻。復，扶又翻。考異曰：西域傳作「閻槃」，今從帝紀。餘謂副校尉閻槃，即前戰於稽落山，恐當作「盤」。章：乙十一行本正作「盤」。西域傳：章帝建初元年，罷伊吾屯田，北屯奴遣兵守其地，今復擊取之。〕車師震慴，前、後王各遣子入侍。〔慴，之涉翻。〕
⑤ 月氏求尚公主，班超拒還其使，〔氏，音支。使，疏吏翻。〕由是怨恨，遣其副王謝將兵七萬攻超。超眾少，皆大恐；超譬軍士曰：〔譬，喻也。少，詩沼翻。〕「月氏兵雖多，然數千里踰蔥嶺來，非有運輸，何足憂邪！〔言糧盡自當降也。〕但當收穀堅守，彼飢窮自降，不過數十日決矣！」〔謂勝負決也。降，戶江翻。〕謝遂前攻超，不下，又鈔掠無所得。超度其糧將盡，〔鈔，楚交翻。度，大各翻。〕必從龜茲求食，乃遣兵數百於東界要之。〔要，一遙翻。〕謝果遣騎齎金銀珠玉以賂龜茲，超伏兵遮擊，盡殺之，持其使首以示謝。謝大驚，即遣使請罪，願得生歸，超縱遣之。月氏由是大震，歲奉貢獻。
⑥初，北海哀王無後，〔章帝元和三年，北海哀王基薨，無後。〕肅宗以齊武王首創大業而後嗣廢絕，心常愍之，遺詔飲復齊、北海二國。丁卯，封蕪湖侯無忌為齊王，〔無忌，齊王晃子；章和元年，晃貶。〕北海敬王庶子威為北海王。〔北海敬王睦也。〕
⑦六月，辛卯，中山簡王焉薨。〔諡法：一德不懈曰簡。〕焉，東海恭王之母弟，而竇太后，恭王之甥也；〔竇太后母沘陽公主，東海恭王彊女也。〕故加賻錢一億，〔賻，音附。〕大為脩冢塋，〔為，於偽翻。〕平夷吏民冢墓以千數，作者萬餘人，凡徵發搖動六州十八郡。
⑧詔封竇憲為冠軍侯，篤為郾侯，緕為夏陽侯；〔冠軍縣，屬南陽郡。郾縣，屬潁川郡。夏陽縣，屬馮翊郡。冠，古玩翻。夏，戶雅翻。〕憲獨不受封。
⑨秋七月，乙卯，竇憲出屯涼州，〔涼州部隴西、漢陽、武都、金城、安定、北地、武威、張掖、敦煌、酒泉等郡。〕以侍中鄧疊行徵西將軍事為副。
⑩北單於以漢還其侍弟，九月，復遣使款塞稱臣，欲入朝見。〔復，扶又翻；下同。朝，直遙翻。見，賢遍翻。〕冬十月，竇憲遣班固、梁諷迎之。會南單於復上書求滅北庭，於是遣左谷蠡王師子等將左右部八千騎出雞鹿塞，〔谷，音鹿。蠡，盧奚翻。〕中郎將耿譚遣從事將護之，〔耿譚為使匈奴中郎將。將，領也；護，監也。〕襲擊北單於。夜至，圍之，北單於被創，〔被，皮義翻。創，初良翻。〕僅而得免，獲閼氏及男女五人，〔氏，音支；下同。〕斬首八千級，生虜數千口。班固至私渠海而還。是時，南部黨眾益盛，領戶三萬四千，勝兵五萬。〔勝，音升。〕
三年（辛卯、九一）
①春，正月，甲子，帝用曹褒新禮，加元服；〔禮儀志：正月甲子若丙子為吉日，可加元服，儀從冠禮，乘輿初緇布進賢，次爵弁，次武弁，次通天，以據，皆於高祖廟如禮謁。賢曰：元，首也；謂加冠於首。〕握褒監羽林左騎。〔百官志：羽林左監，秩六百石，主羽林騎，屬光祿勳。褒監，古銜翻。〕
②竇憲以北匈奴微弱，欲遂滅之，二月，遣左校尉耿夔、司馬任尚出居延塞，圍北單於於金微山，〔賢曰：居延縣，屬張掖郡；居延澤在東北。武帝使路博德築遮虜障於居延北。餘按唐太宗以僕固部置金微都督府。〕大破之，獲其母閼氏，【張：「氏」下脫「斬」字。】名王已下五千餘級，北單於逃走，不知所在。出塞五千餘裏而還，自漢出師所未嘗至也。封夔為粟邑侯。〔賢曰：粟邑，縣名，屬左馮翊，故城在今同州白水縣西北。〕
③竇憲既立大功，戌姳益盛，以耿夔、任尚等為爪牙，鄧疊、郭璜為心腹，班固、傅毅之徒典文章，刺史、守、令，多出其門，賦【章：甲十六行本「賦」上有「競」字；乙十一行本同；孔本同；張校同。】斂吏民，共為賂遺。〔斂，力贍翻。遺，於季翻。〕司徒袁安、司空任隗舉奏諸二千石並所連及，貶秩免官【章：甲十六行本「官」下有「者」字；乙十一行本同；孔本同。】四十餘人，竇氏大恨；但安、隗素行高，亦未有以害之。〔行，下孟翻。〕尚書僕射樂恢，刺舉無所迴避，憲等疾之。恢上書曰：「陛下富於春秋，〔賢曰：春秋，謂年也；言年少，春秋尚多，故稱富。〕纂承大業，諸舅不直幹正王室，以示天下之私。方今之宜，上以義自割，下以謙自引，四舅可長保爵土之榮，〔四舅，謂憲、篤、景、緕。〕皇太后永無凓負宗廟之憂，誠策之上者也。」書奏，不省。〔省，悉景翻。〕恢稱疾乞骸骨，歸長陵；〔恢，京兆長陵人。〕憲風厲州郡，迫脅恢飲藥死。於是朝臣震慴，〔慴，之徙翻。〕望風承旨，無敢違者。袁安以天子幼弱，外戚擅權，每朝會進見〔見，賢遍翻。〕及與公卿言國家事，未嘗不暗嗚流涕；〔範書作「噫嗚」。賢曰：噫，音醫，又一戒翻；嗚，一故翻；歎傷之貌也。〕自天子及大臣，皆恃賴之。
④冬，十月，癸未，上行幸長安，詔求蕭、曹近親宜為嗣者，絕其封邑。
⑤詔竇憲與車駕會長安。憲至，尚書以下議欲拜之，伏稱萬歲，尚書韓稜正色曰：「夫上交不諂，下交不瀆；〔百官志：尚書左丞、右丞各一人，掌錄文書期會，左丞主吏民章報及騶伯史，右丞假署印綬及紙筆墨諸財用庫藏，秩皆四百石。蔡質漢儀曰：總典臺中綱紀，無所不統。上，時掌翻。〕稜舉奏龍，論為城旦。
⑥龜茲、姑墨、溫宿諸國皆降。〔降，戶江翻。〕十二月，復置西域都護騎都尉、戊己校尉官。〔章帝建初元年，罷西域都護及戊己校尉官，今復置。復，扶又翻。〕以班超為都護，徐幹為長史。拜龜茲侍子白霸為龜茲王，遣司馬姚光送之。超與光共脅龜茲，廢其王尤利多而立白霸，使光將尤利多還詣京師。〔將，如字。〕超居龜茲它乾城，徐幹屯疏勒，惟焉耆、危須、尉犁以前沒都護，〔事見四十五卷明帝永平十八年。〕猶懷二心，〔為班超誅焉耆、尉犁王張本。〕其餘悉定。〔言其餘國皆臣服於漢心。〕
⑦初，【章：甲十六行本「初」上有「庚辰，上至自長安」七字；乙十一行本同；孔本同；張校同；退齋校同。】北單於既亡，其弟右谷蠡王於除鞬自立為單於，〔鞬，九言翻。〕將眾數千人止蒲類海，遣使款塞。竇憲請遣使立於除鞬為單於，置中郎將護，如南單於故事。事下公卿議，〔下，遐稼翻；下同。〕宋由等以為可許；袁安、任隗奏以為：「光武招懷南虜，非謂可永安內地，正以權時之算，可得扞禦北狄故也。今朔漠已定，宜令南單於反其北庭，並領降眾，〔降，戶江翻；下同。〕無緣更立於除鞬以增國費。」事奏，未以時定。〔言其議雖已奏上，而上意從否未定也。〕安懼憲計遂行，乃獨上封事曰：「　南單於屯先父舉眾歸德，〔屯，即屯屠何。〕自蒙恩以來四十餘年，三帝積累以遺陛下，〔遺，於季翻。〕陛下深宜追述先志，成就其業。況屯首創大謀，空盡北虜，輟而弗圖，而立新降；以一朝之計，違三世之規，失信於所養，建於無功。〔所養，謂南單於；無功，謂於除鞬。〕論語曰：『言忠信，行篤敬，雖蠻貊行焉。』〔孔子答子張之言。行，下孟翻。貊，莫北翻。〕今若失信於一屯，則百蠻不敢復保誓矣。〔誓，謂漢與夷人信誓之言。復，扶又翻。〕又，烏桓、鮮卑新殺北單於，〔謂章和元年，斬優留單於。〕凡人之情，鹹畏仇讎，今立其弟，則二虜懷怨。且漢故事，供給南單於，費直歲一億九十餘萬，西域歲七千四百八十萬；今北庭彌遠，其費過倍，是乃空盡天下而非建策之要也。」詔下其議，安又與憲更相難折。〔難，乃旦翻。折，之舌翻。〕憲險急負勢，言辭驕訐，〔賢曰：訐，謂發人之惡，音居謁翻。〕至詆毀安，稱光武誅韓歆、戴涉故事，〔韓歆死見四十三卷建武十五年。戴涉死見同卷二十年。〕安終不移，然上竟從憲策。〔考異曰：袁安傳雲：「憲請立左鹿蠡王阿佟為北單於，安以為不可，事竟立右鹿蠡王於除鞬。」據此，則阿佟與於除鞬是二人。袁紀作「阿脩」，南匈奴傳止有右谷蠡王於除鞬，無阿佟名。今從之。袁紀又云：「宋由、丁鴻、尹睦以為阿脩誅君之子，又與烏丸、鮮卑為父兄之讎，不可立。南單於先帝所置，今首破北虜，新建大功，宜令並領降眾。」與範書不同。又云「卒從安議」，蓋誤。今從袁安傳。〕
鹹畏仇讎，今立其弟，則二虜懷怨。且漢故事，供給南單於，費直歲一億九十餘萬，西域歲七千四百八十萬；今北庭彌遠，其費過倍，是乃空盡天下而非建策之要也。」詔下其議，安又與憲更相難折。〔難，乃旦翻。折，之舌翻。〕憲險急負勢，言辭驕訐，〔賢曰：訐，謂發人之惡，音居謁翻。〕至詆毀安，稱光武誅韓歆、戴涉故事，〔韓歆死見四十三卷建武十五年。戴涉死見同卷二十年。〕安終不移，然上竟從憲策。〔考異曰：袁安傳雲：「憲請立左鹿蠡王阿佟為北單於，安以為不可，事竟立右鹿蠡王於除鞬。」據此，則阿佟與於除鞬是二人。袁紀作「阿脩」，南匈奴傳止有右谷蠡王於除鞬，無阿佟名。今從之。袁紀又云：「宋由、丁鴻、尹睦以為阿脩誅君之子，又與烏丸、鮮卑為父兄之讎，不可立。南單於先帝所置，今首破北虜，新建大功，宜令並領降眾。」與範書不同。又云「卒從安議」，蓋誤。今從袁安傳。〕
