△卷第一百七十二
陳紀六〔起旃蒙協洽（乙未），盡柔兆涒灘（丙申），凡二年。〕
高宗宣皇帝中之上
太建七年（乙未、五七五）
1春，正月，辛未，上祀南郊。
2癸酉，周主如同州。
3乙亥，左衛將軍樊毅克潼州。〔五代志：下邳郡夏丘縣，梁、後齊置潼州，治取慮城。潼，音童。〕
4齊主還鄴。〔去年二，臍主如晉陽討思好，尋已還鄴。八月，復如晉陽，今還。〕
5辛巳，上祀北郊。〔陳制亦以間歲正月上辛用特牛一祀天、地於南、北二郊。間歲者，一歲祀南郊，一歲祀北郊也。〕
6二月，丙戌朔，日有食之。
7戊申，樊毅克下邳、高柵等六城。〔地形志，下邳郡有柵淵縣，武定八年分宿豫置。柵，楚格翻。〕
8齊主言語澀吶，不喜見朝士，自非寵私暱狎，未嘗交語。〔澀，色立翻，不滑順也。吶，女劣翻，聲不出也。趙文子其言吶吶不能出諸口。喜，許既翻。朝，直遙 翻。暱，尼質翻。〕性懦，不堪人視，〔所謂弱顏也。懦，乃臥翻，又奴亂翻。〕雖三公、令、錄奏事，〔令，尚書令。錄，錄尚書事。〕莫得仰視，皆略陳大指， 驚走而出。承世祖奢泰之餘，〔齊主之父，廟號世祖。〕以為帝王當然，後宮皆寶衣玉食，一裙之，費，至直萬匹；競為新巧，朝衣夕弊。〔朝衣，於既翻。〕盛脩宮苑，窮極壯麗；所好不常，數毀又復。〔好，呼到翻；下同。數，所角翻。〕百照宮中。〔晉陽宮也。〕每有災異寇盜，不自貶損，唯多設齋，以為脩德。〔後之有天下者，可以鑒矣。〕好自彈琵琶，為無愁之曲，近侍和之者以百數，民間謂之「無愁天子」。〔五代志：帝倚絃而歌，別採新聲為無愁曲，音韻窈窕，極於哀思，使胡兒、閹宦輩齊唱和之。曲終樂闋，無不殞涕。雖行幸道路，或時馬上奏之。樂往哀來，竟以亡國。和，戶臥翻。〕於華林園〔鄴都有華林園。華，如字。〕立貧兒村，帝自衣藍縷之服，行乞其間以為樂。〔衣服穿弊如懸鶉者為藍縷。衣，於既翻；下人衣同。樂，盧各翻。〕又寫築西鄙諸城，使人衣黑衣攻之，帝自帥內參拒鬬。〔寫築者，寫諸城之形而築以象之。黑衣者，象周之戎衣。內參者，諸閹宦也。帥，讀曰率。〕
寵任陸令萱、穆提婆、高阿那肱、韓長鸞等，宰制朝政，宦官鄧長顒、陳德信、胡兒何洪珍等並參預機權，〔朝，直遙翻。顒，魚容翻。〕各引親黨，超居顯位。官由財進，獄以賄成，競為姦諂，蠹政害民。舊蒼頭劉桃枝等皆開府封王，其餘宦官、胡兒、歌舞人、見鬼人、官奴婢等濫得富貴者，殆將萬數，庶姓封王者以百數，開府千餘人，儀同無數，領軍一時至二十人，侍中、中常侍數十人，乃至狗、馬及鷹亦有儀同、郡君之號，有鬬雞，號開府，皆食其幹祿。〔魏、齊官制，凡祿各以品秩為差。官一品每歲祿八百匹，二百匹為一秩。從一品七百匹，一百七十五匹為一秩。三品六百匹，一百五十匹為一秩。從二品五百匹，一百二十五匹為一秩。三品四百匹，一百匹為一秩。從三品三百匹，七十五匹為一秩。四品二百四十匹，六十匹為一秩。從四品二百匹，五千匹為一秩。五品一百六十匹，四十匹為一秩。從五品一百二十匹，三十匹為一秩。六品一百匹，二十五匹為一秩。從六品八十匹，二十匹為一秩。七品六十匹，十五匹為一秩。從七品四十匹，十匹為十秩。八品三十六匹，九匹為一秩。從八品三十二匹，八匹為一秩。九品二十八匹，七匹為一秩。從九品二十四匹，六匹為一秩。祿率一分以帛，一分以粟，一分以錢。幹出所，部之人，一幹輸絹十八匹，幹身放之。〕諸嬖倖朝夕吳侍左右，〔嬖，卑義翻，又博計翻。〕一戲之費，動踰巨萬。既而府藏空竭，〔藏，徂浪翻。〕乃賜二三郡或六七縣，使之賣官取直。由是為守令者，率皆富商大賈，〔守，音狩。賈，音古。〕競為貪縱，【章：十二行本「縱」下有「賦繁役重」四字；乙十一行本同；孔本同；張校同。】民不聊生。〔史極言齊氏政亂，以啟敵國兼併之心，又一年而齊亡。有天下者，可不以為鋻乎！書名通鑑，豈苟然哉！〕
周高祖謀伐齊，命邊鎮益儲偫，加戍卒；〔偫，直裏翻。〕齊人聞之，亦增修守禦。柱國於翼諫曰：「疆埸相侵，互有勝負，徒，損兵儲，無益大計。不如解嚴繼好，使彼懈而無備，然後乘間，出其不意，〔好，呼到翻。懈，古隘翻。間，古莧翻；下間隙、乘間同。〕一舉可取也。」周主從之。
韋孝寬上疏陳三策：〔上，時掌翻。〕
其一曰：「臣在邊積年，頗見間隙，不因際會，難以成功。難以成功。是以往歲出軍，徒有勞費，功績不立，由失機會。〔周主保定初再伐齊，攻幷州，湋洛陽， 趣懸瓠，出軹關，皆無功，事見一百六十九卷世祖天嘉四年、五年。爭宜陽、爭汾北事見一百七十卷太建元年至三年。〕何者﹖長淮之南，舊為沃土，陳氏以亡破亡餘燼，猶能一舉平之；〔曰「破亡餘燼」者，言陳氏承梁元帝江陵破亡之後，收合餘燼，再立國於江南。燼，徐刃翻；火餘燭餘曰燼。〕齊人歷年赴救，喪敗而返。〔事見上卷五年、六年。喪，息浪翻。〕內離外叛，計盡力窮，讎敵有舋，不可失也。〔左傳：鬬伯比曰：「讎有釁，不可失也。」舋，與釁同。宇文、高氏，世為讎敵。〕今大軍若出軹關，方軌而進，〔五代志：軹關，在河內郡王屋縣。周師若自軹關出險趨鄴，前無阻隘，可以方軌橫行。〕兼與陳氏共為掎角，〔欲約陳共攻之。左傳：譬如捕鹿，晉人角之，諸戎掎之。角者，當其前。掎者，掎其後。掎，居綺翻。〕並令廣州義旅出自三嵵，〔魏永安中，置廣州於魯陽。魏分東、西廣州，西屬三嵵谷，在魯陽界。〕又募山南驍銳，沿河而下，〔周都長安，以褒、漢、荊、襄為山南。驍，堅堯翻；下同。〕復遣北山稽胡，絕其並、晉之路。〔稽胡，南匈奴之餘種，散在河東、西河郡界，阻山而居，在長安北。復，扶又翻。並，卑經翻。〕凡此諸軍，仍令各募關、河之外勁勇之士，厚其爵賞，使為前驅，〔關、河之外，指齊境而言，欲募其土人以為鄉導。〕嶽動川移，雷駭電激，百道俱進，並趨虜庭。〔趨，七喻翻。〕必當望旗奔潰，所向摧殄，不戎大定，寔在此機。」〔武王伐紂，一戎衣而天下大定。〕
其二曰：「若國家更為後圖，未即大舉，宜與陳人分其兵勢。三嵵以北，萬春以南，〔萬春，地名。新唐志：武德五年，析龍門置萬春縣。蓋以舊地名名縣也。三嵵以北，萬春以南，韋孝寬袤指周東、北之境，舉兩端而言。〕廣事屯田，預為貯積，〔貯，直呂翻。〕募其驍悍，立為部伍。〔悍，侯旰翻，又下罕翻。〕彼既東南有敵，戎馬相持，〔謂齊人與陳人為敵也。〕我出寄兵，破其疆埸。〔埸，音亦。〕彼若興師赴援，我則堅壁清野，待其去遠，還復出師。〔復，扶又翻。〕常以邊外之軍，引其腹心之眾。我無宿舂之費，〔莊子：適百里者佰舂糧。〕彼有奔命之勞， 〔左傳：申公巫臣遺楚令尹子重、司馬子反書曰：「吾必使汝疲於奔命以死。」於是導吳伐楚，子重、子反一歲七奔命。〕一二年中，必自離叛。且齊氏昏暴，政出 多門，鬻獄賣官，唯利是視，荒淫酒色，忌害忠良，闔境蔜然，不勝其弊。〔闔，戶臘翻。勝，立升。〕以此而觀，覆亡可待。然後乘間電掃，事等摧枯。」〔間， 古莧翻。〕
其三曰：「昔句踐亡吳，尚期十載；〔左傳：伍員曰：「越十年生聚，十年教訓，二十年之外，吳其為沼乎！」此言十載，以教訓言之也。句，音鉤。踐，慈演翻。載，作亥翻。〕武王取紂，猶煩再舉。〔史記：武王三年喪畢，觀兵孟津，諸侯不期而會者八百，皆曰「紂可伐。」武王曰：「汝未知天命。」乃還師。三年，紂淫暴日甚。武王告諸侯曰：「殷有重罪，不可不伐。」遂復伐紂，滅之。〕今若更存遵養，〔詩周頌：於鑠王師，遵養時晦。毛傳雲：遵，率；養，取；晦，昧也。鄭箋雲：文王率殷之叛國以事紂，養是晦昧之君 老其惡。自是說者悉祖其義，故云然。〕且復相時，左傳：相時而動，無累後人。復，扶又翻。相，息亮翻。〕臣謂宜還崇鄰好，申其盟約，安民和眾，通商惠工蓄 銳養威，觀釁而動。斯乃長策遠馭，坐自兼併也。」〔好，呼到翻。通商惠工，左傳語。自古以來，謀臣智士，陳三策者，其上策率非常人所能行，中策亦必度其才 足以行之，然後能聽而用之通鑑蓋謂於翼、韋孝寬所見略同也。〕
書奏，周主引開府儀同三司伊婁謙入內殿，〔伊婁，虜複姓。拓跋欴興於代北也，獻帝以其次弟為伊婁氏。〕從容謂曰：「朕欲用兵，何者為先﹖」對曰：「齊氏沈溺倡優，耽昏麴蘗。〔從，七容翻。沈，持林翻。倡，音昌。蘗，魚列翻。〕其折衝之將斛律明月，已斃於讒口。〔事見上卷四年。將，即亮翻。〕上下離心，道路以目。〔道路以自，本週語，言道路以目相視而不敢言。〕此易取也。」〔易，以豉翻。〕帝大笑。〔喜其所見與己同。〕三月，丙辰，使謙與小司寇元衛聘於齊以觀釁。〔為周滅齊張本。考異曰：謙傳作「拓跋偉」，今從周書帝紀。餘按：伊婁與拓跋同所自出而各為氏，則伊婁謙本傳作「拓跋」不為無據。〕
9丙寅，周主還長安。〔自周州還。還，從宣翻，又音如字。〕
10夏，四月，甲午，上享太廟。
11監豫州陳桃根得青牛，獻之，〔監，工銜翻。〕詔遣還民。又表上織成羅文錦被各二百首，〔上，時掌翻。〕詔於雲龍門外焚之。
12庚子，齊以中書監陽休之為尚書右僕射。
13六月，壬辰，以尚書右僕射王瑒為左僕射。〔瑒，雉杏翻，又音暢。〕
14甲戌，齊主如晉陽。
15秋，七月，丙戌，周主如雲陽宮。
太將軍楊堅姿相奇偉。〔堅為人龍顏，額有五柱入頂，目光外射，有文在手曰「王」。長上短下，沈深嚴重。相，息亮翻；下同。〕畿伯下大夫長安來和〔畿伯，周置，屬大司徒。杜佑曰：周地之屬，每方畿伯，中大夫也；每縣小畿伯，則下大夫。〕嘗謂堅曰：「公眼如曙星，無所不照，當王有天下，〔曙星，向曉之星，其光閃爍。曙，常恕翻。王，於況翻。〕願忍誅殺。」〔蓋以其姿相殺氣重也。後堅之篡，內夷宇文，外翦尉遲迥、檀讓、王謙，死者不可勝數。人固有相乎﹖〕
周主待堅素厚，齊王憲言於帝曰：「普六茹，堅相貌非常，〔堅父忠，從周太祖屢有戰功，賜姓普六茹氏。〕臣每見之，不覺自失；恐非人下，請早除之！」帝亦疑之，以問來和。和詭對曰：「隨公止是守節人，可鎮一方；若為將領，陳無不破。」〔言不以實曰詭。將，即亮翻。〕
丁卯，周主還長安。
先是周主獨與齊王憲及內史王誼謀伐齊，〔先，悉薦翻。〕又遣納言盧韞〔周保定四年，改宗伯為納言。〕乘馹三詣安州總管於翼問策，〔馹，人質翻，驛傳也。周置安州於安陸。〕餘人皆莫之知。丙子，始召大將軍以上於大德殿告之。
丁丑，下詔伐齊，以柱國陳王純、滎陽公司馬消難、鄭公達奚震為前三軍總管，〔難，乃旦翻。〕越王盛、周【嚴：「周」改「同」。】昌公侯莫陳崇、【嚴：「崇」改「瓊」。】侯莫陳崇恐死於保定三年，此又一侯莫陳崇也。不則「崇」字誤。〕趙王招為後三軍總管。齊王憲帥眾二萬趨黎陽，〔帥，讀曰率；下同。趨，七喻翻。〕隨公楊堅、廣寧公薛迥將舟師三萬自渭入河，〔將，即亮翻。〕梁公侯莫陳芮帥帥眾二萬守太行道，〔太行道在河陽，北守之，欲以斷並、冀、殷、定之兵。行，戶剛翻。〕申公李穆帥眾三萬守河陽道，〔自河陰北渡河為河陽。周主將攻河陽、洛陽，守之以斷其相往來。〕常山公子翼帥眾二萬出陳、汝。〔蓋令於翼自安州出陳、汝。自齊王憲以下皆指授諸將所出之道。〕誼，盟，之兄孫；震，武之子也。〔王盟、達奚武皆周初功臣。〕
周主將出河陽，內史上士宇文鸌曰：〔鸌，音弼。〕「齊氏建國，於今累世；雖曰無道，藩鎮之任，尚有其人。尚有其人。今之出師，畏須擇地。河陽衝要，精兵所聚，盡力攻圍，恐難得志。如臣所見，出於汾曲，戍小山平，〔汾曲，汾水之曲也。〕攻之易拔。用武之地，莫過於此。」〔易，以豉翻。〕民部中大夫天水趙煚曰：〔民部，蓋屬大司徒。煚，俱永翻。〕「河南、洛陽，四面受敵，縱得之，不可以守。請從河北直指太原，〔此即出蒲、晉抵晉陽路。其後周主再舉，卒出於此。〕傾其巢穴，可一舉而定。」遂伯下大夫鮑宏曰：〔遂伯，蓋髣髴周官遂師之職。杜佑曰：周地官之屬 有左、右遂伯，中大夫也。小遂伯則下大夫，每鄉一人。〕「我強齊弱，我治齊亂，何憂石克！〔治，直吏翻。〕但先帝往日屢出洛陽，〔先帝，謂宇文泰。〕彼既 有備，每有不捷。如臣計者，進兵汾、潞，〔汾、潞，謂汾川、潞川。鮑宏欲出師以攻平陽、上黨也。〕直掩晉陽，出其不虞，〔不虞，謂不備也。虞，慮也，度也， 測也，三者所及則為備。〕似為上策。」周主皆王從。〔周主蓋欲淺攻以觀釁，觀其再舉所以告羣臣者可知。〕宏，泉之弟也。〔鮑泉事梁元帝，江陵破，宏入關。〕
壬午，周主帥眾六萬，直指河陰。楊素請帥其父麾下先驅，周主許之。〔楊素父敷死，事見一百七十卷太建三年。帥，讀曰率。〕
16八月，癸卯，周遣使來聘。
17周師入齊境，禁伐樹踐稼，犯者皆斬。丁未，周主攻河陰大城，拔之。齊王憲拔武濟；〔武濟，城名。周武王伐紂，由此濟河，故以名城。〕進圍洛口，〔洛水入河之口，於此置城。〕拔東、西二城，縱火焚浮橋，橋絕。齊水穚大都督太守傅伏，自永穚夜入中潬城。周人既克南城，圍中潬，二旬不下。〔河陽有三城，南城、北城、中潬是也。永橋地近三城。按懷縣有永橋鎮。懷縣，隋、唐為懷州武德縣。宋白曰：隋大業十一年，移脩武縣於永橋，即今武陟縣。潬，徒旱翻。水中沙曰潬。地形志：朔州有太安郡。〕洛州刺史獨孤永業守金墉，周主自攻之，不克。永業通夜辦馬槽二千，周人聞之，以為大軍且至而憚之。
九月，齊右丞【章：十二行本「丞」下有「相」字；乙十一行本同；孔本同；張校同。】高阿那肱自晉陽將兵拒周師。〔考異曰：北齊雲「閏月，己丑。」安是月癸丑朔，無己丑，又下有庚辰。蓋誤也。〕至河陽，會周主有疾，辛酉夜，引兵還。〔還，音旋又如字。〕水軍焚其舟艦。〔河水迅急，泝流西歸，追兵且至，故焚其舟艦，由陸道退還。艦，戶黯翻。〕傅伏謂行臺乞伏貴和曰：「周師疲弊，願得精騎二千追擊之，可破也。」貴和不許。
齊主憲、於翼、李穆，所向克捷，降拔三十餘城，〔降者，迎降；拔者，以兵力攻拔。降，戶江翻；下同。〕皆棄而不守。唯以孳城要害，令儀同三司韓正守之，正尋以城降齊。
戊寅，周主還長安。
18庚辰，齊以趙彥深為司徒，斛阿列羅為司空。〔斛阿列，虜三字姓。〕
19閏月，車騎大將軍吳明徹將兵擊齊彭城；壬辰，敗齊兵數萬於呂梁。〔敗，補邁翻。〕
20甲午，周主如同州。
21冬，十月，己巳，立皇子叔齊為新蔡王，叔文為晉照王。
22十二月，辛亥朔，日有食之。
23壬戌，以王瑒為尚書左僕射，〔瑒，雉杏翻，又音暢。〕太子詹事吳郡陸繕為右僕射。
25庚午，周主還長安。
八年（丙申、五七六）
1春，正月，癸未，周主如同州；辛卯，如河東涑川；〔杜預曰：涑水出河東聞喜縣，西南至蒲坂入河。涑，音速。〕甲午，復還同州。
2甲寅，齊大赦。
3乙卯，齊主還鄴。〔去年六月如晉陽，今還。〕
4二月，辛酉，周主命太子巡撫西土，因伐吐谷渾，〔吐，從暾入聲。谷，音浴。〕上開府儀同大將軍王軌、〔建德四年，改驃騎大將軍開府儀同三司為開府儀同大將軍，仍增上開府儀同大將軍。〕宮正宇文孝伯從行。軍中節度，皆委二人，太子仰成而已。〔仰，如字，又五亮翻。〕
5齊括雜戶【章：十二行本「戶」下有「女」字；乙十一行本同；孔本同；張校同。】未嫁者悉集，〔魏虜西涼之人沒入，名為「隸戶」。魏武入關，隸戶皆在。東魏、後齊因之，仍供廝役。周平齊，乃悉放諸雜戶為百姓。〕有隱匿者，家長坐死。〔長，知兩翻。〕
6壬申，以開府儀同三司吳明徹為司空。
7三月，壬寅，周主還長安；夏，四月，乙卯，復如同州。
8己未，上享太廟。
9尚書左僕射王瑒卒。〔考異曰：陳書：「庚寅，瑒卒。」按長曆，是月己酉朔，無庚寅，陳書誤。〕
10五月，壬辰，周主還長安。
11六月，戊申朔，日有食之。
12辛亥，周主享太廟。
13初，太子叔寶欽以左戶部尚書江總為詹事，〔按五代志：梁置吏部、祠部、度支、左戶、都官、五兵等六尚書；陳因梁制。此蓋左戶也，「部」字衍。〕令管記陸瑜言於吏部尚書孔奐。奐謂瑜曰：「江有潘、陸弼儲宮，竊有所難。太子深以為恨，自言於帝。帝將許之，奐奏曰：「江總文華之士。今皇太子文華不少，〔少，詩沼翻。〕豈藉於總！如臣所見，願選敦重之才，以居輔導之職。」帝曰：「即如卿言，誰當居此﹖」奐曰：「都官尚書王廓，世有懿德，識性敦敏，可以居之。」太子時在側，乃曰：「廓，王泰之子，不宜為太子詹事。」〔謂迴避父諱，不宜居是官也。〕奐曰：「未朝範曄，〔朝，直遙翻。〕即範泰之子，亦為太子詹事，前代不疑。」太子固爭之，帝卒以總為詹事。〔卒，子恤翻。〕總，賚之曾孫也。〔江賚，湛之子，齊朝以風流冠冕一時。賚，音效。〕
甲寅，以尚書右僕射陸繕為左僕射。帝欲以孔奐代繕，詔已出，太子沮之而止；更以晉陵太守王克為右僕射。〔更，工衡翻。守，音狩。〕
頃之，總與太子為長夜之飲，養良娣陳氏為女；太子亟微行，遊總家。〔亟，去吏翻。〕上怒，免總官。
14周利州刺史紀王康，〔五代志：義城郡，古晉壽也，後魏立益州，世號小益州；梁曰黎州，西魏復曰益州，又改曰利州。〕驕矜無度，繕脩戎器，陰有異謀。司錄裴融諫止之，康殺融。丙辰，賜康死。
15丁巳，周主如雲陽。
16庚申，齊宜陽王趙彥深卒。彥深歷事累朝，常參機近，〔趙彥深事齊神武，已掌機密，至後主，歷事六君。朝，直遙翻。〕姒溫謹著稱。既卒，朝貴典機密者，唯侍中、開府儀同三司斛律孝卿一人而已，其餘皆嬖倖也。〔卒，子恤翻。朝，直遙翻。嬖，卑義翻，又博計翻。〕孝卿羌舉之子，〔斛律羌舉見一百五十七卷梁武帝大同三年。〕比於餘人，差不貪穢。
17秋，八月，乙卯，周主還長安。
宮尹鄭譯、王端等〔周置太子宮尹，蓋即詹事之職。〕皆有寵於太子。太子在軍中多失德，譯等皆預焉。軍還，王軌等言之於周主。周主怒，杖太子及譯等，仍除譯等名，宮臣親幸者鹹被譴。〔還，從宣翻，又音如字。被，皮義翻；下同。〕太子復召譯，戲，狎如初。譯因曰：「殿下何時可得據天下﹖」太子悅，益暱之。〔復，扶又翻，又音如字。暱，尼質翻。〕譯，儼之兄孫也。〔亂魏朝，使靈太后不得良死者，鄭儼也。〕
周主遇太子甚嚴，每朝見，〔朝，直遙翻。見，賢遍翻。〕進止與羣臣無異，雖隆寒盛暑，不得休息；以其耆酒，〔耆，讀曰嗜。〕禁酒不得至東宮；有過，輒加捶撻。〔捶，止橤翻。〕嘗謂之曰：「古來太子被廢者幾人﹖餘兒豈不堪立邪！」〔邪，音耶。〕乃敕東宮官屬錄太子言語動作，每月奏聞。太子畏帝威嚴，矯情脩飾，由是過惡示上聞。〔上，時掌翻。〕
王軌嘗與子內史賀若弼言：「太子必不克負荷。」〔賀若，虜複姓。北史雲：北人謂忠貞為賀若，魏孝文帝以其先祖有忠貞之節，遂以賀若為氏。若，人者翻。荷，下可翻，又如字。〕弼深以為然，勸軌陳之。軌後因侍坐，〔坐，徂臥翻。〕言於帝曰：「皇太子仁孝無聞，恐不了陛下家事。愚臣短暗，不足可信。陛下恆以賀若弼有文武奇才，〔恆，戶登翻。〕亦常以此為憂。」帝以問弼，對曰：「皇太子養德春宮，〔太　子居東宮，東方主春，故亦曰春宮。〕未聞有過。」既退，軌讓弼曰：「平生言論，無所不道，今者對揚，〔對揚，本於傅說、召虎。對，答也；揚，稱也；後人遂以面對敷奏為對揚。〕何得乃爾反覆﹖」〔爾，如此也。〕弼曰：「此公之過也。太子，國之儲副，豈易發言！事有蹉跌，〔易，以豉翻。蹉，七何翻。跌，徒結翻。〕便至滅族。本謂公密陳臧否，〔否，音鄙。〕何得遂至昌言！」〔昌，顯也。昌言，顯言也。〕軌默然久之，乃曰：「吾專心國家，遂不存私計。曏者對眾，良實非宜。」
後軌因內宴〔內宴，宴於宮中也。〕上壽，〔上，時掌翻。〕捋帝須曰：〔捋，郎括翻。須，與鬚同。〕「可愛好老公，但恨後嗣弱耳。」先是，帝問右宮伯宇文 孝伯曰：「吾兒比來何如﹖」〔先，悉薦翻。比，毗至翻。〕對曰：「太子比懼天威，更無過失。」罷酒，帝責孝伯曰：「公常語我雲：『太子無過。』今軌有此 言，公為誑矣。」〔語，牛倨翻。誑，居況翻。〕孝伯再拜曰：「父【章：十二行本「父」上有「臣聞」二字；乙十一行本同；孔本同；張校同。】子之際，人所難言。臣佑陛下不能割慈忍愛，遂爾結舌。」〔孝伯此言，亦不可謂之不忠切也。〕帝知其意，默然久之，乃曰：「朕已委公俟，公其勉之！」
王軌驟言於帝曰：「皇太子非塺稷主。普六茹堅貌有反相。」〔不從容而言之為驟言。相，息亮翻。〕帝不悅，曰：「必天命有在，將若之何！」楊堅聞之，甚懼，深自晦匿。
帝深以軌等言為然，〔為太子得位殺軌等張本。〕但漢王贊次長，〔長，知兩翻。〕又不才，餘子皆幼，故得不廢。〔史言周武帝明於知子而不廢太子之由。〕
19丁卯，以司空吳明徹為南兗州刺史。〔五代志：江都郡，梁置南兗州，後齊改為東廣州，陳復曰南兗。〕
20齊主如晉陽。營邯鄲宮。〔此二事也。既如晉陽，又營宮於邯鄲，以趙故都也。其地在隋、唐臨洺縣。邯鄲，音寒丹。〕
21九月，戊戌，以皇子叔彪為淮南王。
22周主謂羣臣曰：「朕去歲屬有疾疢，〔屬，之慾翻。疢，醜刃翻；丁度曰：熱病也。〕遂不得克平逋寇。前入齊境，備見其情，彼之行師，殆同兒戲。況其朝廷昏亂，〔朝，直遙翻。〕政由羣小，百姓嗷然，朝不謀夕。天與不取，恐貽後悔。前出河外，直為拊背，未扼其喉。〔謂去年河陰之役。漢婁敬曰：「今與人鬬，不扼其吭而拊其背，未能全勝。〕晉州本高歡所起之地，〔高觀起兵晉州，事始見一百五十四卷梁武帝中大通二年。〕鎮攝要重，〔攝，總持也。〕今往攻之，彼必來援；吾嚴軍以待，擊之必克。然後乘破竹之勢，鼓行而東，足以窮其巢穴，混同文軌。」〔記曰：今天下，書同文，車同軌。〕諸將多不願行。〔將，即亮翻。〕帝曰：「機不可失。有沮吾軍者，當以軍法裁之！」〔沮，在呂翻。〕
冬，十月，己酉，周主自將伐齊，〔將，即亮翻。〕以越王盛、杞公亮、隨公楊堅為右三軍，譙王儉、大將軍竇泰、廣化公丘崇為左三軍，〔廣化郡公。五代志：河池縣，後魏曰廣化，置廣化郡。〕齊王憲、陳王純為前軍。亮，導之子也。
丙辰，齊主獵於祁連池；癸亥，還晉陽。先是，晉州行臺左丞張延雋公直勤敏，儲偫有備，〔先，悉薦翻。偫，直裏翻。〕百姓安業，疆埸無虞。諸嬖倖惡而代之，〔埸，音亦。嬖，卑義翻，又博計翻。惡，烏路翻。〕由是公私煩擾。
周主至晉州，軍於汾曲，〔汾曲，汾水之曲，在平陽南。水經：汾水南過平陽縣東，又南過臨汾縣東，又屈從縣南西流，是汾曲也。〕遣齊王憲將兵【章：十二行本「兵」字作「精騎」二字；乙十一行本同；孔本同；張校同。】二萬守雀鼠谷，〔水經：汾水南過冠爵津，在介休縣西南，俗謂之雀鼠谷。數十里間，道隘，水左右悉結偏梁閣道，累石就路縈帶巖側，或去水一丈，或高六丈，上戴山簞，下臨絕澗，俗謂之魯般橋。蓋通古之津隘，又在今之地險也。將，即亮翻。〕陳王純步騎二萬守千里徑，〔千里徑亦當在平陽北，要路之一 也。杜佑曰：汾州界北接太原，當千里徑。騎，奇寄翻；下同。〕鄭公達奚震步騎一萬守統軍川，統軍川，地闕。〕大將軍韓明步騎五千守齊子嶺，〔齊子嶺在邵郡 東。〕焉氏公尹升步騎五千守鼓鍾鎮，〔焉氏，讀曰燕支。燕，平聲。此焉氏縣公也。地形志：涼州悉和郡有燕支縣，因燕支山以名縣，隋併入番和縣。水經註：教 水出垣縣北教山，其水南歷鼓鍾上峽，又南流歷鼓鍾川；西南有冶官，世人謂之鼓鍾城。山海經曰：鼓鍾之山，帝臺之所以觴百神，即是山也。垣縣，後魏於此置邵郡。〕涼城公辛韶步騎五千守蒲津關，〔此涼城郡公也。後魏立涼城郡於漢沃陽縣鹽澤北七里，池西有舊城，俗謂之涼城，郡取名也。按後魏自六鎮反亂，此地皆棄之不能有，後周特取郡名以封爵耳。漢、魏以後，五等之封，皆無實土，其來久矣。蒲津關在蒲坂，因津濟處以立關。漢書：武帝元封六年，立蒲津關。〕趙王招步騎一萬自華谷攻齊汾州諸城，〔水經：涑水出河東聞喜縣東山黍葭谷。俗謂之華谷。即齊將斛律光取周汾北以進築者也。〕柱國宇文盛步騎一萬守汾水關。〔汾水關當在霍邑縣，南臨汾縣北。自此以上，凡言守者，皆姿斷齊援兵之路，獨守蒲津關者為後繼。括地誌：汾州靈石縣有雀鼠谷、汾水關。〕
遣內史王誼監諸軍攻平陽城。〔監，工銜翻。〕齊行臺僕射海昌王尉相貴嬰城拒守。〔尉，紆勿翻。〕【章：十二行本「守」下有「相貴，相願之兄 也」七字；乙十一行本同；孔本同；張校同。】甲子，齊集兵晉祠。〔地形志：晉陽有晉王祠。〕庚午，齊主自晉陽帥諸軍趣晉州。〔帥，讀曰率；下同。趣，七 喻翻。〕周主日自汾曲至城下督戰，城中窘急。〔窘，巨隕翻。〕庚午，行臺左丞侯子欽出降於周。〔降，戶江翻。〕壬申，晉晉州刺史崔景嵩守北城，夜，遣使請 降於周，王軌帥眾應之。未明，周將北海段文振，杖槊與數十人先登，〔使，疏吏翻。帥，讀曰率。將，即亮翻。槊，色角翻。〕與景嵩同至尉相貴所，拔佩刀劫之。城上鼓譟，齊兵大潰，遂克晉州，虜相貴及甲士八千人。
齊主方與馮淑妃獵於天池，〔考異曰：馮淑妃傳雲：「獵於三堆。」今從高阿那肱傳。餘按宋白績通典，嵐州靜樂縣，本三堆也；天池亦在縣界。〕晉州告急者，自旦至午，驛馬三至。右丞相高阿那肱曰：「大家正為樂，〔樂，音洛。〕邊鄙小小交兵，乃是常事，何急奏聞！」至暮，使更至，〔使，疏吏翻。〕雲「平陽已陷，」乃奏之。齊主將還，淑妃請更殺一圍，齊主從之。〔按齊主獵於祁連池，癸亥，還晉陽。甲子，即集兵，庚午，自晉陽帥兵趣晉州。壬申，晉州陷時，齊主方獵於天池，馮淑妃請更殺一圍。如審是，則晉州陷之日，齊主猶在天池。天池，今在憲州靜樂縣，至晉陽一百七十餘裏，自晉陽南至晉州又五百有餘裏。齊主既以庚午違晉陽而南，無緣復北至天池。竊謂獵祁連池與獵天池，共是一事，北人謂天為祁連，故天池亦謂之祁連池。通鑑隖集諸書成一家言，自癸亥排日書至庚午發晉陽，是據北齊紀；書高阿那肱不急奏邊報，是據阿那肱傳；書請更殺一圍，是據馮淑妃傳；合三者而書之，不能不相牴牾。又，馮淑妃傳以為獵於三堆，三堆在肆州永安郡平寇縣界，亦在晉陽北。〕
周齊王憲攻拔洪洞、永安二城，〔二城皆在晉州北。洪洞城在楊縣，取城北洪洞嶺名之。永安，古彘縣地，隋改曰霍邑。〕更圖進取。齊人焚橋守險，軍不得進，乃屯永安。使永昌公椿屯雞棲原，〔永昌郡公。五代志：巴東郡大昌縣，後周置永昌郡。雞棲原在永安北。〕伐柏為菴以立營。〔菴，烏含翻。漢皇甫規親入菴廬巡視三軍。〕椿，廣之弟也。
癸酉，齊主分軍萬人向千里徑，〔壬申，晉州陷，癸，酉齊軍已向千里徑，則知晉州陷不與獵天池同日，明矣。〕又分軍出汾水關，自帥大軍上雞棲原。〔上，時掌翻。〕宇文盛遣人告急，齊王憲自救之。齊師退，盛追擊，破之。俄而椿告齊師稍逼，憲復還救之。〔復，扶又翻。〕與齊對陳，至夜不戰。〔陳，讀曰陣。〕會周主召憲還，〔還，從宣翻，又如字。〕憲引兵夜去。齊入見柏菴在，不之覺，明日，始知之。齊主使高阿那肱將前軍先進，仍節度諸軍。〔將，即亮翻。〕
甲戌，周以上開府儀同大將軍安定梁士彥為晉州刺史，留精兵一萬鎮之。
十一月，己卯，齊主至平陽。周主以齊兵新集，聲勢甚盛，且欲西還以避其鋒。開府儀同大將軍宇文忻諫曰：「以陛下之聖武，乘敵人之荒縱，何患不克！若使齊得令主，君臣協力，雖湯、武之勢，未易平也。〔易，以豉翻。〕今主暗臣愚，士無鬬志，雖有百萬之眾實為陛下春耳。」軍正京兆王紘【章：十二行本「紘」作「韶」；乙十一行本同；孔本同。】曰：〔時因行軍，倣漢制置軍正之官，不常置也。〕「齊失紀綱，於茲累世。〔世祖嗣位，齊政不綱，今再世矣。〕天狀周室，一戰而扼其喉。取亂侮亡，正在今日。〔取亂侮亡，商仲虺之誥。〕釋之而去，臣所未諭。」周主雖善其言，竟引軍還。忻，貴之子也。〕宇文貴本朔方人，徙京兆，仕周為大司馬，非周之族也。〕
周主留齊王憲為後拒，齊師追之，憲與宇文忻各將百騎與戰，斬其驍將賀蘭豹子等，〔將，即亮翻；下同。騎，奇寄翻。驍，堅堯翻。〕齊師乃退。憲引軍渡汾，追及周主於玉壁。
齊師遂圍平陽，晝夜攻之。城中危急，樓堞皆盡，〔樓，城上敵樓。堞，城短垣。堞，徒協翻。〕所存之城，尋仞而已。〔六尺為尋，七尺為仞。〕或短兵相接，〔槍槊為短兵。〕或交馬出入，外援不至，眾皆震懼。梁士彥媖慨自若，〔媖，苦朗翻。〕謂將士曰：「死在今日，吾為爾先。」於是勇烈齊奮，呼聲動地，〔呼，火故翻。〕無不一當百。齊師少卻，〔少，詩沼翻。〕乃令妻妾、軍民、婦女，晝夜脩城，三日而就。周主使齊王憲將兵六萬屯涑川，遙為平陽聲援。齊人作地道攻平陽，城陷十餘步，將士乘勢欲入。齊主敕且止，召馮淑妃觀之。淑妃粧點，不時至，周人以木拒塞之，〔塞，悉則翻。〕城木造遠橋。舊橋近城，別造遠橋。〕齊主與淑妃度橋，橋壞，至夜乃還。
癸巳，周主還長安。甲午，復下詔，以齊人圍晉州，更帥諸軍擊之。丙申，縱齊降人使還。〔帥，讀曰率。縱之使還，齊師知周師將復至而懼，亦以堅晉州守者之心。降，戶江翻。〕丁酉，周主發長安；〔還長安僅三日，復出師，明引歸者，欲使齊師疲於攻平陽而後取之。〕壬寅，濟河，與諸軍合。十二月，丁未，周主至高顯，〔高顯蓋近涑川。〕遣齊王【章：十二行本「王」下有「憲」字；乙十一行本同；孔本同；張校同。】帥所部先向平陽。戊申，周主至平陽。庚戌，諸軍總集，凡八萬人，稍進，逼城置陳，東西二十餘裏。
先是齊人恐周師猝至，於城南穿塹，自喬山屬於汾水；齊主大出兵，陳於塹北，〔陳，讀日陣。先，悉薦翻。塹，七豔翻。屬，之慾翻。喬山當在平陽城西。〕周主命齊王憲馳往觀之。憲復命曰：「易與耳，〔易，以豉翻。〕請破之而後食。」〔左傳：齊、晉戰於濯。齊侯曰：「餘姑翦滅此而後朝食。」〕周主悅，曰：「如汝言，吾無憂矣！」周主乘常御馬，從數人巡陳，所至輒呼主帥姓名慰勉之。〔帥，所類翻。〕將士喜於見知，成思自奮。將戰，有司請換馬。周主曰：「朕獨乘良馬，欲何之！」周主欲薄齊師，礙塹而止，自旦至申，相持不決。
齊主謂高阿那肱曰：「戰是邪﹖不戰是邪﹖」〔邪，音耶。〕阿那肱曰：「吾兵雖多，堪戰不過十萬，病傷及繞城樵爨者復三分居一。〔復，扶又翻。〕昔攻玉 壁，援軍來即退。〔攻玉壁，事見一百五十九卷梁武帝中大同元年。〕今日將士，豈勝神武時邪﹗〔高歡諡神武皇帝。〕不如勿戰，卻守高梁橋。」〔地形志：晉州 平陽縣有高梁城。水經註：汾水逕高梁故城西，故高梁之壚也，晉文公害懷公於此。汾水又南平陽縣東。新 唐志：晉州臨汾縣東北十里有高梁堰。〕安吐根曰：「一撮許賊，馬上剌取，擲著汾水中耳﹗」〔一撮，言其少也。撮，倉括翻。剌，七亦翻。著，直略翻。不知兵 勢而輕敵大言，未有不敗者也。〕齊王意未決。諸內參曰：「彼亦天子，我亦天子。彼尚能遠來，我何為守塹示弱﹗」齊主曰：「此言是也。」於是填塹南引。周主大喜，勒諸軍擊之。
兵纔合，齊主與馮淑妃並騎觀戰。東偏少卻，淑妃佈曰：「軍敗矣﹗」〔騎，奇寄翻。少，詩沼翻。怖，普故翻，惶懼也。〕錄尚書事城陽王穆提婆曰：「大家去﹗大家去﹗」齊主即以淑妃奔高梁橋。開府儀同三司爰長諫曰：「半進半退，戰之常體。今兵眾全整，未有虧傷，陛下捨此安之﹗馬足一動，人情駭亂，不可復振。願速還安慰之﹗」〔復，扶又翻。，還從宜翻，又音如字；下同。〕武衛張常山自後至，〔武衛，屬左、右武衛將軍。〕亦曰：「軍尋收訖，甚完整。圍城兵亦不動。至尊宜回。不信臣言，乞將內參往視。〔將，領也，與也，偕也，龎也，挾也。〕齊主將從之。穆提婆引齊主肘曰：「此言難信。」齊主遂以淑妃北走。齊師大潰，死者萬餘人，軍資器械，數百里間，委棄山積。〔齊人所棄，皆為稽胡所取，後周人由此討稽胡。〕安德王延宗獨全軍而還。〔延宗在亂能整，未易才也。惜大廈將顛，非一木所支耳。〕
齊主至洪洞，淑妃方以粉鏡自玩，〔施粉添粧，臨鏡以自玩也。〕後聲亂，唱賊至，於是復走。〔復，扶又翻。〕先是齊主以淑妃為有功勳，將立為左 皇后，遣內參詣晉陽取皇后服御褘翟等。〔五代志：梁制：皇后謁廟，服捿鎇大衣，蓋嫁服也，皁上皁下；親蠶則青上縹下。齊制：皇后助祭、朝會以褘衣，祠郊禖 以褕狄，小宴以闕狄，親蠶以鞠衣，禮見皇帝以展方，宴居以綠衣。六服俱有蔽膝，織成緄帶。周制：皇后翟衣六：祀郊禖、朝享，則翬衣，素質，五色；祭陰社、 朝命，婦，則麪衣，青質，五色；祭羣小祀、受獻璽，則鷩衣，赤色；採桑，則鴇衣，黃色；從皇帝見賓客、聽女教則鵫衣，白色；食命婦、歸寧，則麼衣，玄色。 隋制：皇后褘衣，深青，熾成為之，為翬翟之形， 素質五色十二等。先，悉薦翻。褘，許韋翻。捿，涓畦翻。釋名：婦人上服曰捿，具下垂者。鎇，朱欲翻。縹，匹小翻。褕，音遙。展，與襢同陟戰翻。沈，將輦 翻。緄，古本翻。麪，與褕同音。鷩，必列翻，亦雉也。鴇，補抱翻。鵫，敕角翻，雉名。麼，直質翻。〕至是，遇於中塗，齊主為按轡，〔為，於偽翻。〕命淑妃著之，然後去。〔史言齊師之敗，皆由馮小憐以婦人從軍，國之禍也。齊主既敗，而寵其所嬖以速亡。著，職略翻。〕
辛亥，周主入平陽。梁士彥見周主，持周主須而泣曰：「臣幾不見陛下！」周主亦為之流涕。〔史敘後周君臣相與之情。須，與鬚同。幾，居依翻。為，於偽翻；上主為、下善為同。〕
周主以將士疲弊，欲引還。〔將，息亮翻。還，所宣翻，又音如字。〕士彥叩馬諫曰：「今齊師遁散，眾心皆動，因其懼而攻之，其勢必舉。」周主從之，執其手曰：「餘得晉州，為平齊之基，若不固守，則大事不成。朕無前憂，唯慮後變，汝善為我守之！」〔用兵而能慮後患者，善師者也。〕遂帥諸將追齊師。〔帥，讀曰率。〕諸將固請西還，周主曰：「縱敵患生。卿等若疑，朕將獨往。」諸將乃不敢言。癸丑，至汾水關。
齊主入晉陽，憂懼不知所之。甲寅，齊大赦。齊主問計於朝臣，皆曰：「宜省賦息役，以慰民心；收遺兵，背城死戰，以安社稷。」〔朝，直遙翻。背，蒲妹翻。〕齊主欲留安德王延宗、廣寧王孝珩守晉陽，〔珩，音行。〕自向北朔州。〔魏孝昌中，改懷朔鎮為朔州，本漢五原郡地；尋即陷沒，而朔州寄治幷州界。後齊置朔州於古馬邑城，於西河郡置南朔州，故謂馬邑為北朔州。新唐志曰：朔州本治善陽，建中中，馬遂徙治馬邑。大元以朔州置順義節度，領鄯陽、窟谷二縣，而以馬邑縣置固州。〕若晉陽不守，則奔突厥，〔厥，九勿翻。〕羣臣皆以為不可，帝不從。
高阿那肱所部兵尚一萬，守高壁，〔高壁，嶺名，在雀鼠谷南。括地誌：汾州靈石縣有高壁嶺。杜佑曰：在縣東南。宋白曰：靈石縣東南有高壁嶺、雀鼠谷、汾水關，皆汾西險固之所。〕餘眾保洛女砦。〔砦，與寨同，柴夬翻；下同。〕周主引軍向高壁，阿那肱望風退走。齊王憲攻洛女砦，拔之。有軍士告阿那肱招引西軍，齊主令侍中斛律孝卿檢校，孝卿以為妄。還，至晉陽，阿那肱腹心復告阿那肱謀反，〔復，扶又翻。〕又以為妄，斬之。
乙卯，齊主詔安德王延宗、廣寧不孝珩募兵。延宗入見，〔珩，音行。見，賢遍翻。〕齊主告以欲向北朔州，〔後魏太和中，置朔州於定襄故城。高齊天保，於馬吧西南置朔州，相去三百八十里。故定襄古城之朔州有北朔州之稱。〕延宗泣諫，不從，密遣左右先送皇太后、太子於北朔州。
丙辰，周主與齊王憲會於介休。〔介休縣屬西河郡。〕齊開府儀同三司韓建業舉城降，以為上柱國，封郇公。〔降，戶江翻。郇，音荀。郇，古國名。〕
是夜，齊主欲遁去，諸將不從。〔將，即亮翻。〕丁巳，周師至晉陽。齊主復大赦，〔復，扶又翻。〕改元隆化。以安德王延宗為相國、幷州刺史，總山西兵，〔並，卑經翻。鄴都謂幷州之地為山西。〕謂曰：「幷州兄自取之，兒今去矣！」延宗曰：「陛下為社稷勿動。臣為陛下出死力戰，必能破之。」〔為，於偽翻。〕穆提婆曰：「至尊計已成，王不得輒沮！」〔沮，在呂翻。〕齊主乃夜斬五龍門而出，欲奔突厥，從官多散。〔厥，九勿翻。從，才用翻；下同。〕領軍梅勝郎叩馬諫，乃迴向鄴。時唯高唯高阿那肱等十餘騎從，〔騎，奇寄翻。〕廣寧王孝珩、襄城王彥道繼至，得數十人與俱。
穆提婆西奔周軍。陸令萱自殺，家屬皆誅沒周主以提婆為柱國、宜州刺史。〔五代志：京兆郡華原縣，後魏置北雍州，西魏改為宜州。〕下詔諭齊羣臣曰：「若妙盡人謀，深達天命官榮爵賞，各有加隆。或我之將卒，逃逸彼朝，〔將，即亮翻。朝，直遙翻。〕無問貴賤，皆從蕩滌。」自是齊臣降者相繼。〔降，戶江翻。〕
初，齊高祖為魏 丞相，〔齊尊高歡廟號曰高祖。相，息亮翻。〕以唐邕典外兵曹，戣原白建典騎兵曹，〔騎，奇寄翻。〕皆以善書計、工簿帳受魏任。及齊受禪，諸司鹹歸尚書；唯 二薯不廢更名二省。〔更，工衡翻。〕邕官至錄尚書事，建官至中書令，常典二省，世稱「唐、白」。邕兼領度支，與高阿那肱有隙，阿那肱譖之齊主，敕侍中斛律孝卿總知騎兵度支。〔度，徒洛翻。〕孝卿事多專決，不復詣稟。〔復，扶又翻。〕邕自以宿習舊事，為孝卿所輕，意甚鬱鬱。〔鬱鬱者，受抑而氣不得舒也。〕乃齊主還鄴，邕遂留晉陽。幷州將帥請於安德王延宗曰：「王不為天子，諸人實不能為王出死力。」〔將，即亮翻。帥，所類翻。為，不偽翻。〕延宗不得已，戊午，即皇帝位。下詔曰：「武平孱弱，〔曰武平者，稱齊主年號。孱，士顏翻，又士眼翻。〕政由宮【章：十二行本「宮」作「宦」乙十一行本同。】豎，斬關夜遁，莫知所之。王公卿士，猥見推逼，〔猥，遝也。〕今祗承寶位。」大赦，改元德昌。以晉昌王唐邕為宰相，齊昌王莫多婁敬顯、沭陽王【章：十二行本「王」下有「和阿千子」四字；乙十一行本同；孔本同；張校同，雲無註本「千」作「千」。】右衛大將軍段暢、開府儀同三司韓骨胡等為將帥。敬顯，貸文之子也。〔此皆齊所封郡王也。五代志：西城郡石泉縣，置晉昌郡。蘄春郡蘄春縣，後齊置齊昌郡。東海郡流陽縣，東魏置沭陽郡。莫多婁貸文戰死，事見一百五十八卷梁武帝大同四年。沭，音術。〕眾聞之，不召而至者，前後相屬。延宗發府藏及後宮美女以賜將士，〔屬，之慾翻。藏，徂浪翻。將，即亮翻。〕籍沒內參十餘家。齊主聞之，謂近臣曰：「我寧，使周得幷州，不欲安德之。」左右曰：「理然。」延宗見士卒，皆親執手稱名，流涕嗚咽，眾爭為死；〔為，於偽翻。〕童兒女子，亦乘屋攘袂，投笂石以禦敵。〔乘，登也。〕
己未，周主至晉陽。〔考異曰：周書武帝紀：「丁巳，大軍次幷州。」又云：「己未，軍次幷州。」蓋丁巳前軍至，己未帝乃至也。〕庚申，齊主入鄴。周師圍晉 陽，四合如黑雲。〔周戎衣及旗幟皆黑，且兵多，故如黑雲。〕安德王延宗命莫多婁敬顯、韓骨胡拒城南，和阿乾子、段暢城東，自帥眾拒齊王憲於城北。〔帥，讀 曰率。〕延宗素肥，前如偃，後如伏，人常笑之。至是，奮大擡往來督戰，〔擡，所角翻。〕勁捷若飛，所向無前。和阿乾子、段暢以千騎奔周軍。〔騎，奇寄翻。〕周主攻東門，際昏，遂入之，進焚佛寺。延宗、敬顯自門入，夾擊之，周師大亂，爭門，相填壓，寒路不得進。齊人從後斫刺，死者二千餘人。〔塞，悉則翻。刺，七亦翻。〕周主左右略盡，自拔無路。承御上士張壽牽馬首，〔承御上士，蓋侍衛左右之官。〕賀拔伏恩以鞭拂其後，〔考異曰：北齊書安德王延宗傳作「佛恩」。今從周、齊帝紀。〕綺嶇得出。〔崎，丘奇翻。嶇，音區。〕齊人奮擊，幾中之。〔幾，居依翻，又巨希翻，近也。中，戶仲翻。〕城東道阨曲，〔阨，與総同，烏懈翻。〕伏恩及降者皮子信導之，僅得免，〔降，戶江翻。〕時已四更。〔夜分五更。四更，丁夜也。更，工衡翻。〕延宗謂周主為亂兵所殺，使於積屍中求長鬣者，不得。〔鬣，良涉翻鬚也。〕時齊人既捷，入坊飲酒，盡人既捷，入坊飲酒，盡醉臥，延宗不得能整。〔復，扶又翻。〕
周主出城，飢甚，欲遁去，諸將亦多勸之還。〔將，即亮翻。還，從宣翻，又音如字。〕宇文忻勃然進曰：「陛下自克晉州，乘勝至此。今偽主奔波，關東響震，自古行兵，未有若斯之盛。昨日破城，將士輕敵，微有不利，何足為懷！丈夫當死中求生，敗中取勝。今破竹之勢已成，柰何棄之而去！」齊王憲、柱國王誼亦以為去必不免，段暢等又盛言城內空虛。周主乃駐馬，鳴角收兵，俄頃復振。〔散兵復聚，則摧沮之勢振迅而起。復，扶又翻，又音如字。〕辛酉，旦，還攻東門，克之。〔還，復也。〕延宗戰力屈，走至城北，周人擒之。周主下馬執其手，延宗辭曰：「死人手，何敢迫至尊！」周主曰：「兩國天子，非有怨惡，直為百姓來耳。〔言為救民而來。為，於偽翻。〕終不相害，勿怖也。」〔怖，蒲故翻。〕使復衣帽而禮之。〔五代志：帽自天子下及士人通冠之，蓋常服也。然亦有白紗烏紗之異，又有繒卓雜紗為之者。〕唐邕等皆降於周。〔降，戶江翻。〕獨莫多婁敬顯奔鄴，齊主以為司徒。
延宗初稱尊號，遣使修啟於瀛州刺史任城王湝，〔後魏置瀛州於河間。使，疏吏翻；下同。任，音壬。湝，戶皆翻，又音皆。〕曰：「至尊出奔，宗廟事重，羣公勸迫，權主號令。事寧，終歸叔父。」湝曰：「我人臣，何容受此啟！」執使者送鄴。
壬戌，周主大赦，削除齊制。收禮文武之士。
鄴伊婁謙聘於齊，〔周遣伊婁謙聘齊，事見去年二月，此上不應有「鄴」字，蓋「初」之誤也。〕【章：十二行本正作「初」；乙十一行本同；孔本同；張校同。】其參軍高遵以情輸於齊，〔言周將伐齊，使謙來觀釁。〕齊人拘之於晉陽。周主既南晉陽，召謙，勞之。〔勞，力到翻；下親勞同。〕執遵付謙，任其報復。謙頓首，請赦之，周主曰：「卿可聚眾唾面，使其知愧。」謙曰：「以遵之眾，又非唾面可責。」〔唾，湯臥翻。〕帝善其言而止。謙待遵如初。
臣光曰：賞有功，誅有罪，此人君之任也。高遵奉使異國，漏泄大謀，斯叛臣也；〔使，疏吏翻。〕周高祖不自行戮，乃以賜謙，使之復怨，失政刑矣！孔子謂以德報怨者何以報德。為謙者，宜辭而不受，歸諸有司，以正典刑。乃請而赦之以成其私名，美則美矣，亦非公義也。
23齊主命立重賞以募戰士，而竟不出物。廣寧王孝珩請「使任城王湝將幽州道兵入土門，〔按新唐志：井陘故關，一名土門關。珩，音行。任，音壬。湝，音皆，又 古皆翻。將，即亮翻；下同。〕揚聲趣幷州，〔趣，七喻翻；下同。〕獨孤永業將洛州道兵入潼關，揚聲趣長安，〔後魏自平城遷都洛陽，置司州；孝武西入關， 東。魏北都鄴，以鄴為司州，以洛陽為洛州。〕臣請將京畿兵出滏口，鼓行逆戰。〔滏口，滏水之口。山海經：滏水出神茵之山。圖經：泉源瀵湧若湯焉。滏，音釜。〕敵聞南北有兵，自然逃潰。」又請出宮入珍寶賞將士。齊主不悅。斛律孝卿請齊王親勞將士，為之撰辭，〔將，即亮翻。勞，力到翻。為，於偽翻。撰，士免翻。〕且曰：「宜媖慨流涕，以感淚人心。」齊主既出，臨眾，將令之，不復記所受言，〔令，讀如軍令之令。復，扶又翻。〕遂大笑，左右亦笑。將士怒曰：「身尚如此，吾輩何急！」皆無戰心。於是自大丞相已下，太宰、三師、大司馬、三公等官，〔後齊制官多循後魏，大丞相、太宰，位望最為崇重。太師、太傅、太保，是為三師，擬古上公，非勳德不居。次有大司馬、大將軍，是為二大，並典司武事。次置太尉、司徒、司空，是為三公。三師、二大、三公府三門，當中開黃閤，設內屏；其階皆正一品。〕並增員而授，或三或四，不可勝數。〔勝，音升。數，所矩翻，計也，舊所具翻。〕
朔州行臺僕射高勱將兵侍衛太后、太子，自土門道還鄴。〔勱，音邁。〕時，宦官儀同三司苟子溢猶恃寵縱暴，民間雞彘，縱鷹犬搏噬取之；勱執以徇，將斬之；太后救之，得免。或謂勱曰：「子溢之徒，言成禍福，獨不慮後患邪﹖」勱攘袂曰：「今西寇已據幷州，〔周在齊之西，故謂之西寇。〕達官率皆委叛，〔有位任而光顯於時者為達官。委，棄也。委叛者，言棄官而叛去。〕正坐此輩濁亂朝廷。〔朝，直遙翻。〕若得今日斬之，明日受誅，亦無所恨！」勱，嶽之子也。〔高嶽從高歡起兵有功。〕甲子，齊太后至鄴。
丙寅，周主出齊宮中珍寶服玩及宮女二千人，班賜將士，加立功者官爵各有差。〔將，即亮翻。〕周主問高延宗以取鄴之策，辭曰：「此非亡國之臣所及。」強問之，〔強，其兩翻。〕乃曰：「若任城王據鄴，臣不能知。〔任，音壬。〕若今主自守，陛下兵不血刃。」癸酉，周師趣鄴，〔趣，七喻翻。〕命齊王憲先驅，以上柱國陳王純為幷州總管。
齊主引諸貴臣入朱雀門，〔朱雀門，鄴宮城正南門也。〕賜酒食，問以禦周之策，人人異議，齊主不知所從。是時人情忷懼，莫有鬬心，朝士出降，晝夜相屬。〔忷，許勇翻。朝，直遙翻。屬，之慾翻。〕高勱曰：「今之叛者，多是貴人，至於卒伍，猶未離心。請追五品已上家屬，置之三臺，〔勱，音邁。考之齊制，五品已上，謂自尚書郎、中書侍郎、諫議大夫、九寺少卿、給事黃門侍郎、通直散騎常侍、尚書左，右丞、三公府長史，諮議參軍、太子三卿、直閤將軍、東宮正都督已上也。三臺，魏武帝所建，齊文宣帝又增崇之，時改為寺。〕因脅之以戰，若不捷，則焚臺。此曹顧惜妻子，必當死戰。且王師頻北，賊徒輕我，今背城一決，〔背，蒲妹翻。〕理必破之。」齊主不能用。望氣者言，當有革易。齊主引尚書令高元海等議，依天統故事，禪位皇太子。天統禪位事見一百六十九卷世祖天嘉六年。〕
