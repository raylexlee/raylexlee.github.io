△卷第二百八十二
後晉紀三〔起屠維大淵獻（己亥），盡重光赤奮若（辛丑），醜凡三年〕。
高祖聖章武明德孝皇帝中
天諨四年（己亥、九三九）
1春，正月，辛亥，以澶州防禦使太原張從恩為樞密副使。〔澶，時連翻〕。
2朔方節度使張希崇卒，羌胡寇鈔，無復畏憚。〔鈔，楚交翻。復，扶又翻〕。甲寅，以義成節度使馮暉為朔方節度使。党項酋長拓跋彥超最為強大，〔酋，慈秋翻。長，知兩翻〕。暉至，彥超入賀，〔自其部落入靈州城以賀〕。暉厚遇之，因為於城中治第，〔為，於偽翻；下主為同。治，直之翻〕。豐其服玩，留之不遣，封內遂安。〔質彥超於城中，則党項諸部不敢鈔暴於外，故安〕。
3唐羣臣江王知證等累表請唐主復姓李，立唐宗廟，乙丑，唐主許之。羣臣又請上尊號，〔上，時掌翻〕。唐主曰：「尊號虛美，且非古。」遂不受。其後子孫皆踵其法，不受尊號，又不以外戚輔政，宦者不得預事，皆他國所不及也。
二月，乙亥，改太祖廟號曰義祖。〔唐主初受禪，尊徐溫為太祖；今復姓李，以溫為義父，故改廟號為義祖〕。己卯，唐主為李氏考妣發哀，與皇后斬衰居廬，如初喪禮，朝夕臨凡五十四日。〔衰，倉回翻。臨，力鴆翻。初喪之禮，自宕無五十四日之制，唐主亦是依傍漢、晉以日易月之制，居父喪、母喪各二十七日，故為五十四日〕。江王知證、饒王知諤請亦服斬衰；不許。〔知證、知諤皆徐溫子〕。李建勳之妻廣德長公主假衰絰入哭盡禮，【章；十二行本「禮」作「哀」；乙十一行本同；孔本同；張校同。】如父母之喪。〔李建勳妻，徐溫女也；勢利所在，非血氣之親而親。長，知兩翻〕。
辛巳，詔國事委齊王璟詳決，惟軍旅以聞。庚寅，唐主更名異〔更，工衡翻。異，皮變翻〕。
詔百官議二祚合享禮。〔二祚，徐、李二姓之先也〕。辛卯，未齊丘等議以義祖居七室之東。唐主命居高祖於西室，太宗次之，義祖又次之，皆為不祧之主。羣臣言：「義祖諸侯，不宜與高祖、太宗同享，請於太廟正殿後別建廟祀之。」帝曰：〔通鑑既帝晉，此帝與晉帝渾殽，此亦因江南舊史，失於更定〕。「吾自幼託身義祖，〔事見二百六十卷唐昭宗之乾寧二年。〕曏非義祖有功於吳，朕安能啟此中興之業﹖」羣臣乃不敢言。
唐主欲祖吳王恪，或曰：「恪誅死，〔吳王恪死於唐高宗朝，為房遺愛所誣引，非其罪也〕。不若祖鄭王元懿。」唐主命有司考二王曲裔，以吳王孫禕有功，禕子峴為宰相，〔玄宗朝信安王禕有邊功，峴相肅宗。峴，戶典翻〕。遂祖吳王，雲自峴五世至榮。其名率皆有司所撰。〔考異曰：周世宗實錄及薛史稱擶唐玄宗第六子永王璘曲裔，江南錄雲憲宗第八子建王恪之玄孫。李昊蜀後主實錄雲：「唐嗣薛王佑柔為嶺南節度使，卒於官，其子知誥流落江淮，遂為徐溫養子。」吳越備史雲：「擶本潘氏，湖州安吉人，父為安吉砦將。吳將李神福攻衣錦軍，過湖州，虜擶歸，為僕隸。徐溫嘗過神福，愛其謹厚，求為養子。以讖雲『東海鯉魚飛上天』，擶始事神福，後歸溫，故冒李氏以應讖。」劉恕以為擶復姓附會祖宗，固非李氏，而吳越與唐人仇敵，亦非實錄。擶少孤遭亂，莫知其祖系；擶曾祖超，祖志，乃與義祖之曾祖、祖同名，知其皆附會也〕。唐主又以歷十九帝、三百年，疑十世太少。有司曰：「三十年為世，陛下生於文德，已五十年矣。」〔文德，唐僖宗未年之號。言唐主之生至是年為五十年〕。遂從之。
4盧損至福州，〔盧損去年十一月奉冊使閩，今乃至福州〕。閩主稱疾不見，命弟繼恭主之。遣其禮部員外郎鄭元弼奉繼花表隨損入貢。閩主不禮於損，有士人林省鄒私謂損曰：「吾主不事其君，不愛其親，不恤其民，不敬其神，不睦其鄰，不禮其，賓，〔賓謂盧損也〕。其能久乎！餘將僧服而北逃，會相見於上國耳。」〔時假號偏隅者以中原為上國。餘觀之，林省鄒亦非善士，有樊若水之志而一遂其志耳〕。
5三月，庚戌，唐主追尊吳王恪為定宗孝靜皇帝，自曾祖以下皆追尊廟號及諡。
6己未，詔歸德節度使劉知遠、忠武節度使杜重威並加同平章事。知遠自以有佐命功，重威起於外戚，無大功，恥與之同制，〔制，麻制也。黃忠有功，關羽猶恥與之同列；杜重威何如人，劉知遠其肯與之同制乎！英雄倔強之氣，大抵然也〕。制下數日，杜門四表辭不受。帝怒，謂趙塋曰：「重威朕之妹夫，知遠雖有功，何得堅制命！可落軍權，〔劉知遠時總宿衛諸軍〕。令歸私第。」塋拜請曰：「陛下昔在晉陽，兵不過五千，為唐兵十餘萬所攻，〔事見上捲上年〕。危於朝露，非知遠心如鐵石，豈能成大業！柰何以小過棄之！竊恐此語外聞，〔聞，音問〕。非所以彰人君之大度也。」帝意乃解，命端明殿學士和凝詣知凝詣知遠第諭旨，知遠惶恐，起受命。〔君降心以撫其臣，則臣亦自悔。馴服勳舊強悍之氣，不容不爾。〕
7靈州戍將王彥忠據懷遠城叛，〔懷遠縣屬靈州。趙珣聚米圖經曰：唐懷遠鎮在靈州北約一百餘裏。宋時西夏強盛，即其地置興州，其四九十餘裏即賀蘭山〕。上遺供奉官齊延祚往招諭之；彥忠降，延祚殺之。〔降，戶江翻〕。上怒曰：「朕踐阼以來，未嘗失信於人，彥忠己輸使出迎，延祚何得擅殺之！」除延祚名，重杖配流。議者猶以為延祚不應免死。〔以其殺降失信，繼此將無以懷遠人也〕。
8辛酉，冊回鶻可汗仁美為奉化可汗。〔時回鶻比年遣使朝貢，故冊命之。按五代會要：回鶻自唐會昌間為黠戛斯所破，西奔居於甘州，梁乾化元年遣使入貢。至唐同光二年四月，其本國權知可汗仁美遣仗入貢，命鄭、何延嗣時節冊仁美為英義可汗。其年十一月，仁美卒，其弟狄銀嗣立，遣都督安千等來朝貢。狄銀卒，阿咄欲立，亦遣使來貢。天成三年，其權知可汗仁裕遣使入貢。其年三月，命使冊仁裕為順化可汗。晉天福三年，遺使朝貢；四年三月，又遣使來朝，兼貢方物。其月，命衛尉卿邢德昭持節訧冊為奉化可汗。若據會要，則「仁美」當作「仁裕」〕。
9夏，四月，唐江王徐知證等請亦姓李；〔欲改其本姓國姓以自親〕。不許。
10辛巳，唐主祀南郊；癸未，大赦。
11梁太祖以來，軍國大政，天子多與崇政、樞密使議，〔梁與崇政使議，唐與樞密使議。崇政使即樞密使之職也〕。宰相受成命，行制敕，講典故，治文事而已。〔治，直之翻〕。帝懲唐明宗之世安重誨專橫，〔專橫事見唐明宗紀。橫，戶孟翻〕。故即位之初，但命桑維翰兼樞密使。及劉處讓為樞密使，奏對多不稱旨，〔劉處讓攘桑維翰樞密使見上捲上年。稱，尺證翻〕。會處讓遭母喪，甲申，廢樞密院，以印付中書，院事皆委宰相分判。以副使張從恩為宣徽使，直學士。倉部郎中司徒詡、工部郎中顏衎並罷守本官。〔鄭樵氏族略曰：帝王世紀，舜為堯司徒，支孫氏焉。直學士，樞密直學士也。二人本官，倉部、工部也。衎，苦旱翻〕。然勳臣近習不知大體，習於故事，每欲復之。〔史言帝王命相，當悉委以政事，不當置樞密使以分其權〕。
12帝以唐之大臣除名在兩京者皆貧悴，〔李專美等除名見上卷元年。悴秦醉翻〕。復以李專美為贊善大夫，丙戌，以韓昭胤為兵部尚書，馬胤孫太子賓客，房暠為右驍衛大將軍，並致仕。
13閩主忌其叔父前建州刺史延武、戶部尚書延望才名，巫者林興與延武有怨，託鬼神語雲：「延武、延望將為變。」閩主不復詰，〔詰，去吉翻〕。使興帥壯士就第殺之，〔帥，讀曰率〕。並其五子。
閩主用陳守元言，作三清殿於柰中，〔道家以上清、玉清、太清為三清〕。以黃金數千斤鑄寶皇大帝、天尊、老君像，晝夜作樂，焚香禱祀，求神丹。政無大小，皆林興傳寶皇命決之。
14戊申，加楚王希範天策上將軍，賜印，聽開府置官屬。〔梁開平四年已嘗加楚王殷天策上將軍，今晉復以命其子希範〕。
15辛亥，唐徙吉王景遂為壽王，立壽陽公景達為宣城王。
17唐人遷讓皇之族於泰州，號永寧宮，防衛甚嚴。〔泰州本揚州海陵縣，吳乾貞中立制置院，南唐昇元元年升為泰州。考異曰：十國紀年：「唐人遷讓皇之放於泰州，號永寧宮，守衛甚嚴，不敢與國人通婚姻，久而男女自為匹偶。」江表志：「讓皇子及五歲，遣中使拜官，賜朝服，即日而卒。」按唐烈祖受禪，使讓皇居故宮，稱臣上表，慕仁厚之名若惡楊氏則滅之而已。何必如此之迂也！他書皆未之見，不知紀年據何書，今不敢〕。康化節度使兼中書令楊珙稱疾，罷歸永寧宮。〔康化軍亦吳於統內所置節鎮，或南唐置之，其圴今無可考〕。乙丑，以平盧節度使兼中書令楊璉為康化節度使；璉固辭，請終喪，〔終讓皇之喪也〕從之。
18唐主將立齊王璟為太子，固辭；乃以為諸道兵馬大元帥、判六軍諸衛、守太尉、錄尚書事、昇揚二州牧。〔南唐以昇州為西都，揚州為東都，故二州置牧〕。
19閩判六軍諸衛建王繼嚴得士心，閩主忌之，六月，罷其兵柄，更名繼裕；〔更，工衡翻〕。以弟繼鎔【章：十二行本「鎔」作「鏞」；乙十一行本同；孔本同。】判六軍，去諸衛字。〔去，羌呂翻〕。
林興詐覺，流泉州。望氣者言宮中有災，乙未，閩主徒居長春宮。
20秋，七月，庚子朔，日有食之。
21成德節度使安重榮出於行伍，〔行，戶剛翻〕。性粗率，〔粗，與麤同〕。恃勇驕暴，每謂人曰：「今世天子，兵強馬壯則為之耳。」〔安重榮粗暴一夫耳，使其強梁亦何所至！然其所以強梁者，亦習見當時之事，遂起非望之心耳〕。府廨有幡竿高數十尺，嘗挾弓矢謂左右曰：「我能中竿上龍【章：十二行本「龍」下有「首」字；乙十一行本同；孔本同；張校同；退齋校同。】者，必有天命。」一發中之，〔廨，古隘翻。高，居號翻。中，竹仲翻〕。以是益自負。
帝之遣重榮代祕瓊也，〔見上卷二年〕。戒之曰：「瓊不受代，當別除汝一鎮，勿以力取，恐為患滋深。」重榮由是以帝為怯，謂人曰：「祕瓊匹夫耳，天子尚畏之，況我以將相之重，士馬之眾乎！」每所奏請多踰分，〔分，扶問翻〕。為　執政所可否，〔可者則從之，否者不從也〕。意憤憤不快，乃聚亡命，市戰馬，有飛揚之志。帝知之，義武節度使皇甫遇與重榮姻家，甲辰，徒　遇為昭義節度使。〔鎮、定接境，恐其合而為變，徒令稍遠以離析之〕。
22乙巳，閩北宮火，焚宮殿殆盡。
23戊申，薛融等上所定編敕，行之。〔三年，令薛融等詳定編敕，今始上而行之。上，時掌翻〕。
24丙辰，敕：「先令天下公私鑄錢，〔見上捲上年〕。今私錢多用鉛錫，小弱缺薄，宜皆禁之，專令官司自鑄。」
25西京留守楊光遠疏中書侍郎、同平章事桑維翰遷除不公及營邸肆於兩都，與民爭利；帝不得已，閏月，壬申，出維翰為彰德節度使兼侍中。
26初，義武節度使王處直子威，避王都之難，亡在契丹，〔王都之難，謂囚處直也，見二百七十一卷梁均王龍德元年。難，乃旦翻〕。至是，義武缺帥，〔皇甫遇徒潞，故義武缺帥。帥，所類翻〕。契丹主遣使來言，「請使威襲父土地，如我朝之法。」〔我朝，契丹自謂也。朝，宜遙翻〕。帝辭以「中國之法必自刺史、團練、防禦序遷乃至節度使，請遣威至此，漸加進用。」契丹主怒，復遣使來言曰：〔復，扶又翻〕。「爾自節度使為天子，亦有階級邪！」帝恐其滋蔓不已，厚賂契丹，且請以處直兄孫彰德節度使廷胤為義武節度使以厭其意。〔厭，於涉翻，又如字〕。契丹怒稍解。
27初，閩惠宗以太祖元從為拱宸控鶴都，〔閩王審知廟號太祖。從，才用翻；下同〕。及康宗立，更募壯士二千為腹心，號宸衛都，祿賜皆厚於二都；或言二都怨望，將作亂，閩主欲分隸漳、泉二州，二都益怒。閩主好為長夜之飲，強羣臣酒，〔好，呼到翻。強，其兩翻〕。醉則令左右伺其過失；〔伺，相吏翻〕。從弟繼隆醉失禮斬之。屢以猜怒誅宗室，叔父左僕射、同平章事延羲陽為狂愚以避禍，閩主賜以道士服，置武夷山中；〔武夷山在建州崇安縣南三十里。朱元晦武夷圖序曰：武夷君之名，著自漢世，祀以乾魚，不知果何神也。今崇安有山名武夷，相傳即神仙所宅。峯戀嚴壑，秀拔奇偉，清溪九曲，流出其間。兩崖絕壁，人跡所不到處，往往有枯查插石罅間，以庋舟船棺柩之屬。柩中遺骸，外列陶器，尚且未壞。頗疑前世道阻未通，川壅未決時，夷俗所居，而漢祀者即其君長，蓋亦避世之士，生為眾所臣服，沒而傳以為仙也。武夷山中有道士　觀，閩主蓋置延羲於觀中〕。尋復召還，幽於私第。〔復，扶又翻〕。
閩主數侮拱宸、控鶴軍使永泰朱文進、光山連重遇，〔數，所角翻。永泰縣屬福州。晉分弋陽置西陽縣，宋孝武大明初置光城縣，梁於縣置光州，後廢州置光城郡，隋廢郡置光山縣，仍置光州，以縣屬焉。九域志：縣在州西六十里。連重遇之先蓋與王潮兄弟同入閩。連，姓也；左傳齊有連稱〕。二人怨之。會北宮火，求賊不獲；閩主命重遇將內外營兵掃除餘燼，日役萬人，士卒甚苦之。又疑重遇知縱火之謀，欲誅之； 內學士陳郯私告重遇。辛巳夜，重遇入直，帥二都兵焚長春宮〔帥，讀曰率〕。以攻閩主，使人迎延羲於瓦礫中，呼萬歲；〔礫，郎擊翻〕。復召外營兵共攻閩主； 〔復，扶又翻；下同〕。獨宸衛都拒戰，閩主乃與李後如宸衛都。〔李後，李春鷰也。如，往也〕。此明，〔比，必利翻〕。亂兵焚宸衛都，宸衛都戰敗，餘眾千餘 人奉閩主及李後出北關，至梧桐嶺，眾稍逃散。延羲使兄子前汀州刺史繼業將兵追之，及於村舍，閩主素善射，引弓殺數人。俄而追兵雲集，閩主知不免，投弓　謂繼業曰：「卿臣節安在！」繼業曰：「君無君德，臣安有臣節！新君，叔父也，舊君，昆弟也，孰親孰疏﹖」閩主不復言。繼業與之俱還，至陀莊，飲以酒，醉而縊之，〔還，從宣翻，又如字。飲，張禁翻〕。井李後及諸子王繼恭皆死。宸衛餘眾奔吳越。
延羲自稱威武節度使、閩國王，更名曦，〔更，工衡翻。曦，王審知少子也〕。改元永隆，〔考異曰：十國紀年，通文四年，延羲自稱威武節度使，改元永隆，即 晉天福四年也。周世宗實錄、薛史、唐餘錄、南唐烈祖實錄、吳越備史及運曆圖、紀年通譜皆同。惟閩中啟運圖：「通文四年己亥，閏七月，延羲立，明年庚子，改元永隆，五年甲辰，被弒。」林仁志閩國人，載延羲改年宜不差失。然五代士人撰錄國書多不憑舊文，出於記憶及傳聞，雖本國近事亦有牴牾者。高遠敘事頗有本末，餘公綽雖在仁志之後，然亦閩人，故不敢獨從仁志所記。又王曦既立，若但稱節度使，則不應改元及以其臣為三公、平章事。按晉高祖實錄，天福五年十一月甲申，授閩國王延羲威武軍節度使、閩國王。是曦先已自稱閩國王，紀年脫漏耳〕。赦繫囚，頒傁中外。以宸衛弒閩主赴於鄰國；諡閩主曰聖神英睿文明廣武應道大弘孝皇帝，廟號康宗。遣商人間道奉表稱藩於晉；〔間，古莧翻〕。然其在國，置百官皆如天子之制。以太子太傳致仕李真為司空兼中書侍郎、同平章事。
連重遇之攻康宗也，陳守元在宮中，易服將逃，兵人殺之。〔陳守元蠱惑閩主者二世，其死晚矣！〕重遇執蔡守蒙，數以賣官之罪而斬之。〔數，所具翻。蔡守蒙賣官見上捲上年〕。閩王曦既立，遣使誅林興於泉。〔林興流泉州見上六月。蜀本「誅」作「追」。〕
28河汏薄州。〔「薄州」，當作「博州」〕。
29八月，辛丑，以馮道守司徒兼侍中。壬寅，詔中書知印止委上相，〔舊制：凡宰臣更日知印〕。由是事無巨細，悉委於道。帝嘗訪以軍謀，對曰：「征伐大事，在聖心獨斷。〔斷，丁亂翻〕。臣書年，惟知謹守歷代成規而已。」帝以為然。道嘗稱疾求退，帝使鄭王重貴詣第省之，〔省，悉景翻〕。曰：「來日不出，朕當親往。」道乃出視事。當時寵遇，羣臣無與為比。
30己酉，以吳越王元瓘為天下兵馬元帥。
31黔南巡內溪州刺史彭士愁引蔣，錦州蠻萬餘寇辰、灃州，〔唐之盛時，溪州屬黔中觀察。唐未陞黔中觀察為黔南節度，後號武泰軍，時屬蜀境。巡內，言在巡屬之內也。「蔣」，當作「獎」。唐長安四年以沅州之沅州之夜郎、渭溪二縣置舞州，開元十三年以「舞」、「武」聲相近，更名鶴州，二十年又更名業州，大曆五年又更名獎州。辰、灃時屬楚。黔，渠今翻，又其廉翻〕。焚掠鎮戍，遣使乞師於蜀；蜀主以道遠，不敨。九月，辛未，楚王希範命左靜江指揮使劉勍、決勝指揮使廖匡齊帥衡山兵五千討之。〔勍，渠京翻。廖，力救翻，今讀從力弔翻。帥，讀曰率〕。
32癸未，以唐許王從益為郇國公；奉唐祀。從益尚幼，李後養從益於宮中，奉王淑妃如事母。〔李後，唐明宗曹皇后之女。王淑妃，明宗次妃也，故後事之如母〕。
33冬，十月，庚戌，閩康宗所遣使者鄭元弼至大梁。〔是年十二月，閩遣鄭元弼隨盧損入貢，至是達大，梁，而康宗已於閏七月為閩人所弒矣〕。康宗遺執政書曰：〔遺，於季翻〕。「閩國一從興運，久歷年華，見北辰之帝座頻移，〔言中國屢易主也〕。致東海之風帆多阻。」〔言由此不脩職貢〕。又求用敵國禮致書往來帝怒其不遜，壬子，詔卻其貢物及福、建諸州綱運，令元弼及進奉官林恩部送速歸。兵部員外郎李知損上言：「王昶僭慢，宜執留使者，籍沒其貨。」乃下元弼、恩獄。〔下，戶嫁翻〕。
34吳越恭穆夫人馬氏卒。夫人，雄武節度使綽之女也。〔路振九國志：馬綽，餘杭人，少與錢鏐俱事董昌，以女弟妻鏐，鏐復為元瓘娶綽女。按薛史，梁貞明四年，秦州節度使、檢校太傅、同平章事馬綽加檢校太尉。秦州，雄武軍也。鏐傳又曰：鏐恃崇，分兩浙為數鎮，其節制署而後奏。則其國內節帥皆稟朝命也〕。初，武肅王鏐禁中畜聲伎，文穆王元瓘年三十餘無子，夫人為之請於鏐，〔為，於偽翻〕。鏐善曰：「吾家祭祀，釹實主之。」〔禮：家婦主先世之祭 祀。今馬夫人不勡忌而廣嗣續，故鏐喜其有託〕。乃聽元瓘納妾鹿氏，生弘僔、弘倧；許氏，生弘佐；吳氏，生弘俶；眾妾生弘偡、弘億、【章：十二行「億」下 有「弘儀」二字；乙十一行本同；孔本同；張校同。】弘偓、弘仰、弘信；〔僔，子損翻。倧，徂冬翻。俶，昌六翻。偡，丈減翻〕。夫人撫視慈愛如一。常置銀 鹿帳前，坐諸兒於上而弄之。
35十一月，戊子，契丹遣其臣遙折來使，遂如吳越。〔如，往也。使，疏吏翻〕。
36楚王希範始開天策府，〔是年夏加天策上將軍，至是始開府〕。置護軍中【章：十二行「中」作「都」；乙一一行本同；孔本同。】尉，領軍司馬等官，以諸弟及將校為之。又以幕僚拓跋恆、李弘皋、廖匡圖、徐仲雅等十人為學士。〔倣唐太宗天策府文學館立學士員。路振九載李鐸、潘起、曹梲、李莊、徐牧、彭繼英、裴頏、何仲舉、孟玄、劉昭禹、鄧懿犬、李弘節、蕭洙、彭繼勳併拓跋恆等四人凡十八人。恆，戶登翻〕。
劉勍等進攻溪州，彭士愁兵敗，棄州走保山寨；石崖四絕，勍為梯棧上圍之。〔棧，士限翻。上，時掌翻〕。廖匡齊戰死，楚王希範遣弔其母，其母不哭，謂使者曰：「廖氏三百口王溫飽之賜，舉族效死，未足以報，況一子乎！願王無以為念。」王以其母為賢，厚恤其家。
37十二月，丙戌，禁刱造佛寺。〔刱與創同，音初亮翻。前所無而今創為之者禁之〕。
38閩王作新宮，徙居之。〔閩北宮燬於火，曦改作新宮而徙居之〕。
39是歲，漢門下侍郎、同平章事趙光裔言於漢主曰：「自馬後崩，〔漢主娶於楚，唐清泰元年馬後殂〕。未嘗通使於楚，親鄰舊好，不可忘也。」〔劉、馬通姻，故曰親；潭、廣接境，故曰鄰。好，呼到翻〕。因薦諫議大夫李紓可以將命，〔紓，音舒〕。漢主從之；楚亦遣使報聘。光裔相漢二十餘年，府庫充實，邊境無虞。及卒，漢主復以其子翰林學士承旨、尚書左丞損為門下侍郎、同平章事。〔復，扶又翻〕。
五年（庚子、九四○）
1春，正月，帝引見閩使鄭元弼等。〔見，賢遍翻。使，疏吏翻〕。元弼曰：「王昶蠻夷之君，不知禮義，陛下得其善言不足喜，惡言不足怒。臣將命無狀，願伏鑕以贖昶罪。」帝憐之，辛未，詔釋元弼等。〔考異曰：洛中紀異雲：「昶既為朝命所責，乃遣使越海聘契丹，即將籍沒之物為贊。晉祖方卑辭奉戎主，戎主降偽詔曰：『閩國禮物並付喬榮，放其使人還本國。』晉祖不敢拒之。既而昶又遣使契丹求馬，由滄、齊、淮旨路南去。自茲往復不一，時人無不憤惋。」按昶以天福四年閏七月被弒，十月元弼等至京獄，昶安得知而告契丹！今不取〕。
2楚劉勍等因大風，以火箭焚彭士愁寨而攻之，士愁帥麾下逃入獎、錦深山，乙未，遣其子師暠帥諸酋長納溪、錦、獎三州印，請降於楚。〔為彭師暠盡節馬氏張本。帥，讀曰率〕。
3二月，庚戌，北都留守、同平章事安彥威入朝，〔北都自後唐以來建於太原〕。上曰：「吾所重者信與義。昔契丹以義救我，我今以信報之；聞其徵求不己，公能屈節奉之，深稱朕意。」〔稱，尺證翻〕。對曰：「陛下以蒼生之故，猶卑辭厚幣以事之，臣何屈之!」上悅。
4劉勍引兵還長沙。楚王希範徙溪州於便地，〔便地者，徙近楚境，便於制令〕。表彭士愁為溪州刺史，以劉勍為錦州刺史；自是羣蠻服於楚。希範自謂伏波之後，〔漢馬援為伏波將軍〕。以銅五千斤鑄柱，高丈二尺，〔高，居號翻〕。入地六尺，銘誓狀於上，立之溪州。〔今辰州會溪城西南一里有銅柱，即馬希範所立也，天策府學士李皋為之銘〕。
5唐康化節度使兼中書令楊璉謁平陵還，〔平陵，蓋楊璉之父讓皇陵也。還，從宣翻，又如字〕。一夕大醉，卒於舟中，〔唐主使然也。路振九國它曰：楊璉拜陵，至竹篠口，維舟大醉，一夕而卒〕。追【章：十二行本「追」上有「唐主」二字；乙十一行本同；孔本同。】封諡曰弘農靖王。〔汏楊氏其先受封之郡追封為弘農王，諡曰請〕。
6閩王曦既立，驕淫苛虐，猜忌宗族，多尋舊怨。其弟建州刺史延政數以書諫之，〔數，所角翻〕。曦怒，復書罵之；遣親吏業翹監建州軍，〔史炤曰：「業」，當作「鄴」。風俗通，漢有梁令鄴鳳。監，古銜翻〕。教練使杜漢崇監南鎮軍，〔按福州西北與建州　鄰。閩主蓋置南鎮軍於福、建二州界，扼往來之要，故是後王延政攻南鎮而福州西鄙戍兵皆潰〕。二人爭延政陰事告於　曦，〔捃，居運翻〕。由是兄弟積相猜恨。一日，翹與延政議事不謟，翹訶之曰：「公反邪！」延政怒，欲斬翹；翹奔南鎮，延政發兵政之，敗其戍兵。〔訶，虎何翻。敗，補邁翻；下同〕。翹、漢崇奔福州，西鄙戍兵皆潰。
二月， 曦遣統軍使潘師逵、吳行真將兵四萬擊延政。師逵軍於建州城西，行真軍於城南，皆阻水置營，焚城外　廬舍。延政求救於吳越，壬戌，吳越王元瓘遣寧國節度使、 同平章事仰仁詮、〔宣州寧國軍時屬南唐，吳越使仰仁詮遙領耳，當時列國自相署置多此類。仰，姓也；何氏姓苑有此姓〕。內都監使薛萬忠將兵四萬救之；丞相林鼎諫，不聽。三月，戊辰，師逵分兵三千，遣都軍使蔡弘裔將之出戰，延政遣其將林漢徹等敗之於茶山，斬首千餘級。〔茶山在建州東二十五里，今亦謂之鳳凰山；北苑茶焙即其地〕。
7安彥威、王建立皆請致仕；不許。辛未，以歸德節度使、侍衛馬步都指揮使、同平章事劉知遠為鄴都留守，徙彥威為歸德節度使，加兼侍中。癸酉，徙建立為昭義節度使，進爵韓王；以建立遼州人，割遼、沁二州隸昭義。〔遼、沁二州自唐以來本屬河東節度。沁，什鴆翻〕。徙建雄節度使李德珫為北都留守。〔珫，昌終翻。守，式又翻〕。
8山南東道節度使、同平章事安從進恃其險固，〔襄陽之地正得屈完所謂「方城以為城，漢水以為池」之險，故安從進恃之以傲朝廷〕。陰蓄異謀，擅邀取湖南貢物，〔湖南貢物，馬希範所進者也〕。招納亡命，增廣甲卒；元隨都押牙王令謙、押牙潘知麟諫，皆殺之。及王建立徙潞州，帝使問之曰：「朕虛青州以侍卿，〔青州平盧軍〕。卿有意則降制。」從進對曰：「若移青州置漢南，〔襄陽在漢水之南〕。臣即赴鎮。」帝不之責。〔帝非姑息之主也，慊然內顧其所以取中原者，而思其所以守中原者，畏首畏尾，故諸鎮之桀驁者皆俛眉而撫馴之〕。
9丁丑，王延政募敢死土千餘人，夜涉水，潛入潘師逵壘，因風縱火，城上鼓譟以應之，戰棹都頭建安陳誨殺師逵，〔建安，漢冶縣地，吳置建安縣，唐帶建州〕。其眾皆潰。戊寅，引兵欲攻吳行真寨，建人未涉水，行真及將士棄營走，死者萬人。延政乘勝取永、順昌二城。〔吳分建安置南平縣，晉武帝改為延平縣。王審知置延平鎮，其子延翰改曰永平鎮，今南劍州治所即其地。九域志；南劍州管下有順昌縣，在州西一百八十里。未白曰：順昌縣本建安縣之校鄉地也，吳永安三年置將樂縣，隋併入邵武，唐復置。景福二年又置將水鎮，改為永順場，尋立為順昌縣〕。自是建州之兵始盛。
10夏，四月，蜀太保兼門下侍郎。同平章事趙季良請與門下侍郎。同平章事毋昭裔、中書侍郎。同平事張業分判三司，癸卯，蜀主命季良判戶部，昭裔判鹽鐵，業判度支。〔度，徒洛翻〕。
11庚戌，以前橫海節度使馬全節為安遠度使。〔以代李金全也〕。
12由子，吳越孝獻世子弘僔卒。〔僔，子損翻〕。
13吳越仰仁詮等兵至建州，王延政以福州兵已敗去，奉牛酒犒之，〔犒，苦到翻〕。請班師；仁詮等不從，營子城之西北。延政懼，〔見仰仁詮逼城而屯，有圖建州之心，是以懼〕。復遣使師於閩王。〔復，扶又翻〕。閩王以泉州刺史王繼業為行營都統，將兵二救之；且移書責吳越，〔所謂歸曲以直責也〕。遣輕兵絕吳越道。會雨，吳越【章：十二行本「越」下有「軍」字；乙十一行本同；孔本同。】食盡，五月，延遣兵出擊，大破之，俘斬以萬計。癸未，仁詮等夜遁。
14胡漢筠既違詔命不詣闕，又聞賈仁沼二子欲訴諸朝；〔賈仁沼死見上卷二年。朝，直遙翻〕。及除馬全節鎮安州代李金全，漢筠紿金全曰：「進奏吏遣人倍道來言，〔進奏吏，謂安遠軍進奏院之主吏在大梁者也〕。朝廷俟公受代，即按賈仁沼死狀，以為必有異圖。」金全大懼。漢筠因說金全拒命，自歸於唐；金全從之。〔說，式芮翻〕。
丙戌，帝聞金全叛，命馬全節以汴、洛、汝、鄭、單、宋、陳、蔡、曹、濮、申、唐之兵討之，〔如此則河之南、濟之西諸之兵盡發矣。單，音善。濮，音卜〕。以保大節度使安審暉為之副。審暉，審琦之兄也。
李金全遣推官緯奉表請降於唐，〔降，戶江翻〕。唐主遣鄂州屯營使李承裕、段處恭將兵三千逆之。〔處，昌呂翻〕。
15唐主遣客省使尚全花如閩，和閩王曦及王延政。六月，延攻遣牙將及女奴持誓書及香爐至福州，與曦盟於宣陵。〔古者盟誓，坎用牲，加載書於上，歃血以質諸天地鬼神。宗廟之祭，芮蕭合馨香而已。至於灌獻尚鬱，食品用椒。荀卿言芬若椒蘭，漢皇后椒房，取其芬馥。郎官含雞舌香奏　事，西京雜記載長安巧工丁緩作被下香爐，劉向銘博山爐，漢官職，尚書郎給女史二人執香爐燒薰，皆未以奉鬼神。漢武內傳載西王母降，爇嬰香多品，疑皆後人博會而言之。宋範嘩作香序，備言諸香以譏評時人；至其作後漢書，亦不載人焚香事。疑以香禮神之習，出於魏、晉已下。程大昌演繁露曰：梁武帝祭天始用沈香，古未用也；祀地用上和香。註雲：雲地於人近，宜加雜馥，即合諸香為之，言不止一香也。閩主鏻之舉大號，尊父番知墓為宣陵〕。然兄弟相猜恨猶如故。
16癸卯，唐李承裕等至【章：十二行本「至」上有「引兵」二字；乙十一行同；孔本同。】安。是夕，李金將麾下數百人詣唐軍，妓妾資財皆為承裕所奪，〔妓，渠綺翻〕。承裕人據安州。甲辰，馬全節自應山進軍大化鎮，〔應山，古應國，漢屬隨縣界；梁分隨縣置永陽縣，隋改曰應山，唐屬安州。九域志：在州北一百八十里。大化鎮屬應山縣〕。與承裕戰於南，大破之。 承裕掠安州南走，全節入安州。丙午，安審暉追敗唐兵於黃花谷，段處恭戰死。丁未，審暉又敗唐兵於雲夢澤中，〔九域志：安州安陸縣有雲夢鎮。今安陸縣南五十 裏有雲夢澤。穴白曰：安州雲夢縣本漢安陸縣，後魏大統十六年於雲城古城置雲夢縣。敗，補邁翻〕。虜承裕及其眾。唐將張將脹建據雲夢橋拒戰，審暉乃還。馬全 節斬承裕及其眾千五百人於城下，送監軍杜光業等五百七人於大梁。上曰：「此曹何罪！」皆賜馬及器服而歸之。
初，盧文進奔吳也，〔事見二百八一卷元年〕。唐主命祖全恩將兵逆之，戒無入安州城，陳於城外，〔陳，讀曰陣〕。俟文進出，殿之以歸，無得剽掠。〔自盧文進至此，皆言唐主相吳時事衪。殿，丁練翻。剽，匹妙翻〕。及李承裕逆李金全，戒之如全恩；承裕貪剽掠，與晉兵戰而敗，失亡四千人。唐主惋恨累日，自戒敕之不熟也。〔惋，烏貫翻。唐主生於兵間，老於兵間，軍之利鈍熟知之矣，其惋恨者，誠有罪己之心，惜不能如秦穆公耳。至延己輩乃訕笑先朝，至於蹙國殄而後已。書曰：「否則侮厥父母，曰昔之人無聞知。」延己之謂矣。後之守國者，尚鑒茲哉〕！杜光業等至唐，唐主以其違命而敗，不受，復送於淮北，遺帝書曰：「邊校貪功，乘便據壘。」〔復，扶又翻；下同。遺，唯季翻。校，戶教翻〕。又曰：「軍法朝章，彼此不可。」〔言律之以軍法，則喪師者此所必誅，盜邊者彼所不恕；繩之以朝章，則兩國皆不可容之立於朝也。朝，直遙翻〕。帝復遣之歸，使者將自桐墟濟淮，〔九域志：宿州靳縣有桐墟鎮。自桐墟而南，至滑口則濟淮矣。金人疆域圖：桐墟在宿州臨渙縣〕。唐主遣戰艦拒之，乃還。〔還，從宣翻，又如字〕。帝悉授唐諸將官，以其士卒為顯義都，命舊將劉康領之。〔舊將，蓋從起於晉陽者〕。
臣光曰：違命者將也，士卒從將之令者也，又何罪乎！受而戮其將以謝敵，弔士卒而撫之，斯可矣，〔將，即亮翻〕。何必棄民以資敵國乎！
17唐主使宦者祭廬山，〔廬山在江州潯陽縣，山南即唐都昌縣，山北即唐之潯陽縣。都昌今為南康軍，軍城之北十五里即廬山〕。還，〔還，從宣翻，又如字〕。勞之曰：〔勞，力到翻〕。「卿此行甚精潔。」宦者曰：「臣自奉詔，蔬食至今。」唐主曰：「卿某處市魚為羹，某日市肉為胾，何為蔬食﹖」宦者慚服。〔胾，側吏翻，臠肉為之。唐主之察，衛嗣君之儔也〕。倉吏歲終獻羨餘萬餘石，唐主曰：「出納有數，苟非掊民刻軍，安得羨餘邪！」〔羨，延面翻。掊，蒲侯翻〕。
18秋，七月，閩主曦城福州西郭以備建人。又度民為僧，民避重賦多為僧，凡度萬一千人。〔嗚呼，使度僧而有福田利益，則閩國至今存可也〕。
19乙丑，帝賜鄭元弼等帛，遣歸。〔遺歸閩也。去年十月囚之，今釋而遣之〕。
20李金全之叛也，安州馬步副都指揮使桑千、威和指揮使王萬金、成彥溫不從而死，馬步都指揮使龐守榮誚愚，以徇金全之意。〔誚，才笑翻〕。己巳，詔贈賈仁沼及桑千等官，遣使誅守榮於安州。李金全至金陵，唐主待之甚薄。〔李金全為姦將所惑，背父母之國，委身於他邦，其見薄宜也〕。
21丁巳，唐主立齊王璟為太子，兼大元帥，錄尚書事。
22太子太師致仕範延光請歸河陽私第，〔範延光仕唐，先有私第在河陽〕。帝許之。延光重載而行。西京留守楊光遠兼領河陽，利其貨，且慮為子孫之患，〔當範延光以廣晉自歸之時，揚光遠為元帥，必有以陵暴之，故懼其為子孫之患〕。奏：「延光叛臣，不家汴、洛而就外藩，恐其逃逸入敵國，宜早除之！」帝不許。光遠請敕延光居西京，從之。光遠使其子承貴以甲士圍其第，逼令自殺。〔嗚呼！財之累人如此。祕瓊以是而殺董溫琪之家，範延光復以是而殺祕瓊，楊光遠又以是而殺範延光，而光遠亦卒不免。財之累人如夫！〕延光曰：「天子在上，賜我鐵券，許以不死，〔賜鐵券，見上卷三年〕。爾父子何得如此﹖」己未，承貴以白刃驅延光上馬，至浮樑，擠於河。〔上，時掌翻。擠，子細翻，又子西翻〕。光遠奏雲自赴水死，帝知其故，憚光遠之強，不敢詰；為延光輟朝，贈太師。〔為，於偽翻〕。
23唐齊王璟固辭太子；〔位居嫡長則當為太子，辭之非所以繫臣民之望也〕。九月，乙丑，唐主許之，詔中外致牋如太子禮。
24丁卯，以翰林學士承旨、戶部侍郎和凝為中書侍郎、同平章事。
25己巳，鄴都留守劉知遠入朝。〔是年二月，劉知遠代安彥威鎮魏州〕。
26辛未，李崧奏：「諸州倉糧，於計帳之外所餘頗多。」〔許帳，謂歲計其數造帳以申三司者。倉吏於受納之時斛面取贏，俟出給之時而私其利；此皆官吏相與為弊，至仱然也。必般量而後知其所餘，而般量之際為弊又多。竊意李崧亦因時人既言而奏之耳〕。上曰：「法外稅民，罪同枉法。倉吏特貸其死，各痛懲之。」〔不知當時所謂痛懲者為何，畢竟言之而不能行〕。
27翰林學士李澣，輕薄，多酒失，上惡之，丙子，罷翰林學士，併其職於中書舍人。〔惡，烏路翻。當是時，樞密直學士既罷，僅有翰林學士尚為親近儒生；李澣之酒失，罷之是也，因而罷翰林學士，非也〕。澣，濤之弟也。
28楊光遠入朝，帝欲徙之他鎮，謂光遠曰：「圍魏之役，卿左右皆有功，尚未之賞，〔圍魏，見上卷二年、三年〕。今當各除一州以榮之。」因以其將校數人為刺史。〔所以分揚光遠之黨而弱其勢〕。甲申，徙光遠為平盧節度使，進爵東平王。〔開運之初，楊光遠遂以平盧叛〕。
29冬，十月，丁酉，加吳越王元瓘天下兵馬都元帥、尚書令。
30壬寅，唐大赦，詔中外奏章無得言「睿」、「聖」，犯者以不敬論。
術士孫智永以四星聚鬥，分野有災，〔分，扶問翻〕。勸唐主巡東都，〔勸之東巡江都〕。乙巳，唐主命齊王璟監國。光政副使、太僕少卿陳覺以私憾奏泰州刺史褚仁規殘；〔泰州，漢時吳國之海陵倉地；東晉分廣陵置海陵郡；唐初置吳州，更海陵縣為吳陵縣；武德七年廢吳州，復為海陵縣，南唐升為泰州〕。丙午，罷仁規為扈駕都部署，覺始用事。〔為陳覺亂唐政張本〕。庚戌，唐主發金陵；甲寅，至江都。
31閩王曦因商人奉表自理；〔言己未嘗稱大號。稱大號者，王昶之為也〕。十一月，甲申，以曦為威武節度使，兼中書令，封閩國王。
32唐主欲遂居江都，以水凍，漕運不給，乃還；〔還，從宣翻，又如字〕。十二月，丙申，至金陵。
33唐右僕射兼門下侍郎、同平章事張延翰卒。
34是歲，漢門下侍郎、同平章事趙損卒；以寧遠節度使南昌王定保為中書侍郎、同平章事，不踰年亦卒。
35初，帝割鴈門之北以賂契丹，〔見二百八十卷元年〕。由是吐谷渾皆屬契丹，苦其虐，思歸中國；成德節度使安重榮復誘之，〔復，扶又翻。誘，音酉〕。於是吐谷渾帥部落千餘帳自五臺來奔。〔歐陽修曰：吐谷渾本居青海，唐至德中為吐蕃所攻，部族分散，其內附者唐處之河西。唐末，其首領有赫連鐸為大同節度使，為晉王克用所破，部族益微，散處蔚州界中。餘按唐高宗之時，吐谷渾為吐蕃所破，棄青海而內徙，至至德中，青海不復有吐谷渾。而吐蕃東吞河、隴，吐谷渾復東徙，居雲、蔚之間。自五臺來奔，蓋取飛狐道奔鎮州也。未白曰：吐谷渾謂之退渾，蓋語急而然。聖曆後，吐蕃陷安樂州，其眾東徙，散在朔方。赫連鐸以開成元年將本部三千帳來投豐州，文宗命振武節度使劉沔以善地處之。及沔移鎮河東，遂散居川界，音訛謂之退渾。其後吐谷渾白姓皆赫連之部落。赫連鐸為李克用所逐，歸幽州李匡儔，遂居蔚州界，部落代建，其氏不常。白承福自莊宗後為都督，依北山北石門為柵，賜其額為寧朔府，以都督為節度使〕。契丹大怒，遣使讓帝以招納叛人。〔為契丹誚讓不已，帝憂悒而殂張本〕。
六年（辛丑、九四一）
1春，正月，丙寅，帝遣供奉官張澄將兵二千索　吐谷渾在並、鎮、忻、代四州山谷者，逐之使還故土。〔索，山客翻。吐谷渾既仇視契丹，雖逐之不去，其後劉知遠遂殺之以為資〕。
2王延政城建州，週二十里，請於閩王曦，欲以建州為威武軍，自為節度使。曦以威武軍福州也，乃以建州為鎮安軍，以延政為節度使，封富沙王；〔建州本漢冶縣地，後分冶地南部曰建安；唐置建州。州有古富沙驛。又南劍州管內有富沙裏〕。延政改鎮安曰鎮武而稱之。
3二月，壬辰，作浮樑於德勝口。〔是為澶州河橋〕。
4彰義節度使張彥澤欲殺其子，掌書記張式素為彥澤所厚，諫止之。彥澤怒，射之；左右素惡式，從而讒之。〔射，而亦翻。惡，烏路翻〕。式懼，謝病去，彥澤遣兵追之。式至邠州，靜難節度使李周以聞，帝以彥澤故，流式商州。彥澤遣行軍司馬鄭元昭詣闕求之，且曰：「彥澤不得張式，恐致不測。」〔以反脅上〕。帝不得已，與之。癸未，【嚴：「未」改「巳」。】式至涇州，彥澤命決口、部心，斷其四支。〔斷，音短。父子之道天性也，張彥澤欲殺其子，其於天性何有！張式，其所親者也，以諫而殺之，極其慘酷，其於所親亦何有！晉祖欲以君臣之分柔服之，難矣，此其所以貽負義侯之禍也〕。
5涼州軍亂，留後李文謙閉門自焚死。〔趙珣聚米圖經：涼州東至會州六百里，西至甘州五百里，南至鄯州三百六十里，北至故突厥界三百里。宋白續通典四至同而裏數之遠近異〕。
6蜀自建國以來，〔唐清泰元年，蜀建國〕。節度使多領禁兵，或以他職留成都，委僚佐知留務，專　　事聚斂，政事不治，〔斂，力贍翻。治，直之翻〕。民無所訢。蜀主知其弊，丙辰，加衛聖馬步都指揮使，武德節度使兼中書令趙廷隱、〔蜀以東川為武德軍，以定董璋，克梓州，取武有七德以為軍號〕。樞密使，武信節度使，同平章事王處回、捧聖控鶴都指揮使，保寧節度使，同平章事張公鐸檢校官，並罷其節度使。三月，甲戌，以翰林學士承旨李昊知武寧【章：十二行本「寧」作「德」；乙十一行本同；孔本同。】軍，散騎常侍劉英圖知保寧軍，諫議大夫崔鑾知武信軍，給事中謝從志知武泰軍，將作監張讚知寧江軍。〔使之各知節度事，非正帥也〕。
7夏，四月，閩王曦以其子亞澄同平章事、判六軍諸衛。曦疑其弟汀州刺史延喜與延政通謀，〔汀、建接壤，故疑之〕。遣將軍許仁欽以兵三千如汀州，執延喜以歸。
8唐主以陳覺及萬年常夢錫為宣徽副使。
9辛巳，北京留守李德珫遣牙校以吐谷渾酋長白承福入朝。〔既遣張澄逐吐谷渾之在四州山谷者矣，而又容其酋長入朝，豈非容其大而逐其細歟！晉高祖之與契丹主，以術相遇者也。珫，昌中翻〕。
10唐主遣通事舍人歐陽遇求假道以通契丹，帝不許。〔契丹求假道以通淮、浙，晉所不可；至唐求假道以通契丹，則不許之，隨其所輕重而應之也〕。
11 自黃巢犯長安以來，〔唐僖宗廣明元年黃巢入長安〕。天下血戰數十年，然後諸國各有分土，〔分，扶問翻〕。兵革稍息。及唐主即位，江、淮比年豐稔，兵食有 餘，羣臣爭言「陛下中興，今北方多難，宜出兵恢復舊疆。」〔比，毗至翻。難，乃旦翻。舊疆，謂盛唐時疆土也。此豈易恢復邪﹖宜唐主之不從之也〕。唐主曰：「吾少長軍旅，〔少，詩照翻。長，知兩翻〕。見兵之為民害深矣，不忍復言。〔復，扶又翻〕。使彼民安，則吾民亦安矣，又何求焉！」漢主遣使如唐，謀共取楚，分其地；唐主不許。〔史言唐主能保境息民〕。
12山南東道節度使安從進謀反，遣使奉表詣蜀，請出師金、商以為聲援；〔自金、商居道均、房則至襄陽〕。丁亥，使者至成都。蜀主與羣臣謀之，皆曰：「金、商險遠，少出師則不足制敵，多則漕輓不繼。」〔水運曰漕，陸運曰輓。輓，音晚〕。蜀主乃辭之。又求援於荊南，高從誨遺從進書，〔遺，唯季翻〕。諭以禍福；從進怒，反誣奏誨。荊南行軍司馬王保義勸從誨具奏其狀，且請發兵助朝廷討之；從誨從之。
13成德節度使安重榮恥臣契丹使者，必箕踞慢罵，使過其境，或潛遣人殺之；契丹以讓帝，帝為之遜謝。〔使，並疏吏翻。為，於偽翻〕。六月，戊什，重榮執契丹使拽刺，〔拽，戶結翻。刺，來達翻〕。遣騎掠幽州南境，軍於博野，〔博野縣屬定州，宋雍熙四年以其地置寧邊軍，景德元年改永定軍，天聖七年改永寧軍；金陞為蠡州，其疆域圖雲：北至燕京九十里〕。上表稱：「吐谷渾、兩突厥、渾、契苾、沙陀各帥部眾歸附；〔兩突厥，東突厥、西突厥也。帥，讀曰率〕。党項等亦遣使納契丹告身職牒，言為虜所陵暴，〔黨，底朗翻〕。又言自二月以來，令各具精甲壯馬，將以上秋南寇，〔上秋，謂七月〕。恐天命不佑，與之俱 滅，願自備十萬眾，與晉共擊契丹。又朔州節度副使趙崇已逐契丹節度使劉山，〔朔州舊非鎮，蓋契丹所置也〕。求歸命朝廷。臣相繼以聞。陛下屢敕臣承奉契丹， 勿自起釁端；其知天道人心，難以違拒，機不可失，時不再來。諸節度使沒於虜庭者，〔此謂趙鈞、董溫琪、沙彥珣、翟璋等。〕皆延頸企踵以待王師，〔企，去智 翻，舉踵不至也〕。良可哀閔。願早決計。」表數千言，大抵斥帝父契丹，竭中國以媚無厭之虜。〔厭，於鹽翻〕。又以此意為書遺朝貴〔遺，唯季翻〕。及移藩鎮，雲已勒兵，必與契丹決戰。帝以重榮方握強兵，不能制，甚患之。
時鄴都留戭、侍衛馬步都指揮使劉知遠在大梁；〔去年劉知遠自魏來朝，時尚留大梁〕。泰寧節度使桑維翰知重榮已蓄姦謀，又慮朝廷重違其意，〔重，難也〕。密上疏曰：「陛下免於晉陽之難而有天下，〔難，乃旦翻〕。皆契丹之功也，不可負之。今重榮恃勇輕敵，吐渾假手報仇，皆非國家之利，不可聽也。臣竊觀契丹數年以來，士馬精強，吞噬四鄰，戰必勝，攻必取，割中國之土地，收中國之器械；〔此謂降楊光遠、虜趙德鈞時也〕。其君智勇過人，其臣上下輯睦，牛羊蕃息，〔蕃，音煩〕。國無天災，此未可與為敵也。且中國新敗，〔謂張敬達晉安之敗，趙德鈞團柏之敗〕。士氣彫沮，以當契丹乘勝之威，其勢相去遠。又，和親既絕，則當發兵守塞，兵少則不足以侍寇，兵多則饋運無以繼之。我出則彼歸，我歸則彼至，臣恐禁衛之士疲於奔命，鎮、定之地無復遺民。〔幽、逐、瀛、莫既屬契丹，鎮、定、滄、景悉為邊鎮。滄、景之地近海卑下，又多塘濼，虜，騎不可得而入；其入寇多依山而趨鎮定，故其地為虜衝〕。今天下粗安，〔粗，坐五翻〕。瘡痍痍未復，府庫虛，蒸民因弊，〔蒸，眾也〕。靜而守之，猶懼不濟，其可妄動乎！契丹與國家恩義非輕，信誓甚著，彼無間隙〔間，古莧翻〕。而自啟釁端，就使克之，後患愈重；萬一不克，大事去矣。議者以歲輸繒帛謂之耗蠹，有所卑遜謂之屈辱。殊不知兵連而不矢，禍結而不解，財力將匱，耗蠹孰甚焉！用兵則正吏功臣過求姑息，邊藩遠郡得以驕矜，下陵上替，屈辱大焉！〔桑維翰權利害之輕重而言之，一時之論 也〕。臣願陛下訓農習戰，養兵息民，俟國無內憂，民有餘力，然後觀釁而動，則動必有成矣。又，鄴都富盛，國家藩屏，今主帥赴闕，〔屏，必郢翻。主帥赴闕， 謂劉知遠來朝。帥，所類翻〕。軍府無人，臣竊思慢藏誨盜略加巡幸，以杜姦謀。」帝謂使者曰：「朕比日以來，煩懣不決，今見卿奏，如醉醒矣，〔比，毗至翻。 懣，音悶。醒，先梃翻，醉寤也〕。卿勿以為憂。」
14閩王曦聞王延政以書招泉州刺史王繼業，召繼業還，賜死於郊外，〔福州之郊外也。城外三十里為郊，蓋殺之於野〕。殺其子於泉州。初，繼業為汀州刺史，司徒兼門下侍郎、同平章事楊沂豐為士曹參軍，與之親善；或告沂豐與繼業同謀，沂豐方侍宴，即收下獄，〔下，戶嫁翻〕。明日斬之，夷其族。沂豐，涉之從弟也，〔楊涉為相於唐、梁禪代之際。從，才用翻〕。時年八十餘，國人哀之。自是宗族勳舊相繼被誅，人不自保，諫議大夫黃峻昇櫬詣朝堂極諫，曦曰：「老物狂發矣！」貶章州司戶。〔被，皮義翻。舁，音餘，又羊茹翻。襯，初覲翻。「章州」當作「漳州」。〕【章：乙十一行本正作「漳」。】
曦淫侈無度，資用不給，謀於國計使南安陳匡範，〔南安縣，陏置屬泉州。九域志：在州北四十七里〕。匡範請日進萬金；曦悅，加匡範禮部侍郎，匡範增算商賈數倍。曦宴羣臣，舉酒屬匡範曰：〔賈，音古。屬，之慾翻〕。「明珠美玉，求之可得；如匡範人中之寶，不可得也。」未幾，商賈之算不能足日進，貸諸省務錢以足之，恐事覺，憂悸而卒，〔幾，居豈翻。悸，其季翻〕。曦祭贈甚厚。諸省務以匡範貸帖聞，〔貸帖，貸錢之文書也〕。曦大怒，斲棺，斷其屍棄水中，〔斷，音短〕。以連江人黃紹頗代為國計使。〔唐正德元年，分閩縣置溫麻縣，尋改曰連江，屬福州。九域志：在州東北一百六十里〕。紹頗請「令欲什仕者，自非蔭補，皆聽輸錢即授之，以資望高下及州縣戶口多寡定其直，自百緡至千緡。」從之。
15唐主自以專權取吳，尤宰相權重，〔此王莽、隋文帝故知也。姦雄事成與不成，有幸不幸耳〕。以右僕射兼中書侍郎、同平章事李建勳執政歲久，欲罷之。會建勳上疏言事，意其留中；既而唐主下有司施行。〔下，戶嫁翻〕。建勳自知事挾愛憎，密取所奏改之；秋，七月，戊辰，罷建勳歸私第。
16帝憂安重榮跋扈，己巳，以劉知遠為北京守、河東節度使，復以遼、沁隸河東；〔去年以遼、沁隸昭義軍。沁，什鴆翻〕。以北京留守李德珫為鄴都留守。
知遠微時，為晉陽李氏贅伲，嘗牧馬，犯僧田，僧執而笞之。知遠至晉陽，首召其僧，命之坐，慰諭贈遺，眾心大悅。〔遺，唯季翻。不念舊怨，故眾心大悅。為劉知遠自河東成大業張本〕。
17吳越府署火，宮室府庫幾盡。〔幾，居依翻〕。吳越王元權驚懼，發狂疾，唐人爭勸唐主乘弊取之，唐主曰：「柰何利人之災！」遣使唁之，且賙其乏。〔唁，魚戰翻，弔生曰唁。賙，音周，晨贍之也〕。
18閩主曦自稱大閩皇，領威節度使，〔既稱皇矣，又領威武節度使，古之私立名字者無此比也〕。與王延政治兵相攻，〔治，直之翻〕。互有勝負，福、建之間，暴骨如莽。鎮武節度判官晉江潘承祐屢請息兵脩好，〔唐開元八年分南安縣置晉江縣，後遂為泉州治所。好，呼到翻〕。延政不從。閩主使者至，延政大陳甲卒以示之，對使者語甚悖慢；〔悖，蒲妹翻，又蒲沒翻〕。承祐長跪切諫，延政怒，顧左右曰：「判官之肉可食乎！」承祐不顧，聲色愈厲。閩主曦惡泉州刺史王繼嚴得眾心，罷歸，酖殺之。〔惡，烏路翻〕。
19八月，戊子朔，以開封尹鄭王重貴為東京留守。
20馮道、李崧屢薦天平節度使兼侍衛親軍馬步副都指揮使、同平章事杜重威之能，〔此希上指而薦之也〕。以為都指揮使，充隨駕御營使，代劉知遠，知遠由是恨二相。〔為馮道不用於漢，李崧見殺張本。重威所至黷貨，民多逃亡，嘗出過市，謂左右曰：「人言我驅盡百姓，何市人之多也！」〕
21壬辰，帝發大梁；己亥，至鄴都；壬寅，大赦。帝以詔諭安重榮曰：「爾身為大臣，家有老母，忿不思難，棄君與親。因契丹得天下，爾因吾致富貴，〔謂重榮降帝於晉陽，從此得富貴〕。吾不敢忘德，爾乃忘之，何邪﹖今吾以天下臣之，爾欲以一鎮抗之，不亦難乎！宜審思之，無取後悔！」重榮得詔愈榮得詔愈驕，聞山南東道節度使安從進有異志，陰遣使與之通謀。〔安從進反而重榮亦反矣〕。
22吳越文穆王元瓘寢疾，察內都章德安忠厚，能斷大事，欲屬以後事，語之曰：「弘佐尚少，當擇宗人長者之。」羣下伏其英敏，願王勿以為念！」王曰：「汝善輔之，吾無憂矣。」德安，處州人也。辛亥，元瓘卒。〔年五十五〕。
初，內指揮使戴惲，為元瓘所親任，悉以軍事委之。元瓘養子弘侑乳母，惲妻之親也，〔惲，於粉翻〕。或告惲謀立弘侑。德安祕不發喪，與諸將謀，伏甲士於幕下；壬子，惲入府，執而殺之，廢弘侑為庶人，復姓孫，幽之明州。是日，將吏以元瓘遺命，承製以鎮海、鎮東副大使弘佐為節度使，時年十四。〔歐史曰，年十三〕。九月庚申，弘佐即王位，命丞相曹仲達攝政。軍中言賜與不均，舉仗不受，諸將不能制；仲達親諭之，皆釋仗而拜。
弘佐溫恭，好書，禮士，躬勤政務，發擿姦伏，人不能欺。〔擿，他狄翻〕。民有獻嘉禾者，弘佐問倉吏：「今蓄積幾何﹖」對曰：「十年。」王曰：「然則軍食足矣，可以寬吾民。」乃命復其境內稅三年。〔復，方目翻，除免也。史言弘佐雖少而敏於政〕。
23辛酉，滑州言河決。〔考異曰：薛史紀載九月辛酉滑州河決而不載庚什濮州界皆為水漂溺」，史匡翰傳亦云，「天福六年白馬河決。」按辛酉滑州河已決，則下流皆涸，濮州無庚什再決之理，蓋滑州河，決，漂浸及濮州耳〕。
24帝以安重榮殺契丹使者，恐其犯塞，乙亥，遣安國節使楊彥詢使於契丹。彥詣至其帳，契丹【章：十二行本「丹」下有「主」字；乙十一行本同；孔本同】。責以使者死狀，彥詣曰：「譬如人家有惡子，父母所不能制，將如之何﹖」契丹主怒乃解。
25閩主曦以其子琅邪王亞澄為威武節度使、兼中書令，改號長樂王。〔樂，音洛〕。
26劉知遠遺親將郭威以詔指說吐谷渾酋長白承福，〔時朝廷陽逐吐谷渾而陰撫納之，又懼契丹知之而怒之也，不敢明降詔書，故劉知遠承帝密詣，使郭威稱詔指以說之。將，即亮翻。酋，慈秋翻。長，知兩翻〕。令去安重榮歸朝廷，許以節鉞。威還，謂知遠曰：「虜惟利是嗜，安鐵胡止以袍袴賂之；〔還，從宣翻，又如字。安重榮，小字鐵胡〕。今欲其來，莫若重賂乃可致耳。」知遠從之，且謂承福曰：「朝廷已割爾曹隸契丹，爾曹當自安落；今乃南來助安重榮為逆，重榮已為天下所棄，朝夕敗亡，爾曹宜早從化，勿俟臨之以兵，南北無歸，悔無及矣。」言吐谷渾若助安重榮，重榮敗亡之後，吐谷渾南不可歸晉，北不可歸契丹〕。承福懼，冬，十月，帥其眾歸於知遠。知遠處之太原東山及嵐、石之間，〔帥，讀曰率。處，昌呂翻。嵐，盧含翻〕。表承福領大同節度使，〔雲州大同軍，時己屬契丹〕。收其精騎以隸麾下。〔為劉知遠殺白承福張本〕。
始，安重榮移檄諸道，雲與吐谷渾、達靼、契苾同起兵，即而承福降知遠，達靼、契苾亦莫之赴，〔靼，當割翻〕。重榮勢大沮。〔沮，在呂翻〕。
27閩主曦即皇帝位；王延政自稱兵馬元帥。閩同平章事李敏卒。〔書閩平章事，以別他國之相〕。
28帝之發大梁也，和凝請曰：「車駕已行，安從進若反，何以備之﹖」帝曰：「卿意如何﹖」凝請密留空名宣敕十數通，〔宣出於樞密院，敕出於中書門下；時井樞密院於中書。空，苦頁翻〕。付留守鄭王，聞變則書諸將名，遣擊之；帝從之。
十一月，從進舉兵攻鄧州，唐州刺史武延翰以聞。〔九域志：襄陽北至鄧州一百七十八里，東北至唐州一百五十里〕。鄭王遣宣徽南院使張從恩、武德使焦繼勳、護聖指揮使郭金海、作坊使陳思讓將大梁兵就申州刺史李建崇兵於葉縣以討之。〔漢有葉縣，中廢；隋復置葉縣；唐屬汝州。九域志：在州東南一百四十里。葉，式涉翻〕。金海，本突厥；思，幽州人也。〔厥，九勿翻〕。丁丑，以西京留守高行周為南面軍前部署，前同州節度使未彥筠副之，張從恩監焉；又以郭金海為先鋒使，陳思讓監焉。〔監，古翻〕。彥筠，滑人也。
庚辰，以鄴都留守李德琉權東京留守，召鄭王重貴如鄴都。
安從進攻鄧州，威勝使安審暉據城拒之，〔鄧州牙城也〕。從進不能克而退。癸未，進至花山，〔九域志：唐州湖陽縣有花山銀場。今按花山在湖陽北〕。遇張從恩兵，不意其至之速，合戰，大敗，從恩獲其子內都指揮使弘義，從以數十騎奔還襄州，嬰城自守。
29唐主性節儉，常躡蒲屨，盥羂月鐵盎，〔躡，尼輒翻織蒲為屨，江、淮之人多能之。羂，呼內翻。澡手為盥，滌面為羂〕。暑則寢於青葛帷，左右使令惟老醜宮人，服飾粗。〔粗，讀日麤〕。死國事者【章：十二行本「者」下有「雖士卒」三字；乙十一行本同；孔本同。】皆給祿三年。分遣使者按行民田，以肥瘠定其稅，〔行，下孟翻〕。民間稱其平允。自是江、淮調兵興役及他賦斂，皆以稅錢為率，〔調徒釣翻。斂，力贍翻〕。至用之。唐主勤於聽政，以夜繼晝，還自江都，不復宴樂；頗傷躁怎，〔復，扶又翻。樂，音洛。躁，則到翻〕。內侍王紹顏上書，以為「今春以來，羣獲罪者眾，中外疑懼。」唐主手詔釋其所以然，令紹顏告諭中外。
30十二月，丙戌朔，徙鄭王重貴為齊王，充鄴都留守；以李德珫為東都留守。
31丁亥，以高行周知襄州行府事。詔荊南、湖南共討襄州。高從誨遣都指揮使李端將水軍數千至南津，〔漢水南津也〕。楚王希範遣天策都軍使張少敵將戰艦百五十艘入漢江助行周，仍各運糧以饋之。少敵，佶之子也。〔張佶，與楚王馬殷同起事者也。少，詩沼翻。艦，戶黯翻。艘，蘇遭翻。佶，其吉翻〕。
32安重榮聞安從進舉兵反，謀遂，大集境內飢民，眾至數萬，南向鄴都，聲言入朝。初，重榮與深州人趙彥之俱為散指揮使，相得歡甚。〔散，悉亶翻〕。重榮鎮成德，〔二年安重榮始帥鎮州〕。彥之自關西歸之，重榮侍遇甚厚，使彥之招募黨眾；然心實忌之，及舉兵，止用為排陳使，〔陳，讀曰陣〕。彥之恨之。
帝聞重榮反，壬辰，遣護聖等馬步三十九指揮擊之。以天平節度使杜重威為招討使，安國節度使馬全節副之，前永清節度使王清【章：十二行本「周」；乙十一行本同；退齋校同。】為馬步都虞候。
33安從進遣其弟從貴將兵逆均州刺史蔡行遇，〔行遇者，安從進巡刺史。時蓋以兵援襄陽，故遣弟逆之〕。焦繼勳邀擊，敗之，獲從貴，斷其足而歸之。〔敗，補邁翻。斷，音短〕。
34戊戌，杜重威與安重榮遇於宗城西南，〔九域志：宗域縣在魏州之西北一百七十里〕。重榮為偃月陳，官軍再擊之，不動；重威懼，欲退。指揮使宛丘王重胤曰：「兵家忌退。〔退則敵得而乘之，或士卒因退而潰亂，故忌之。陳，讀曰陣〕。鎮之精兵盡在中軍，請公分銳士擊其左右翼，重胤為公以契丹直衝其中軍，〔為，於偽翻〕。彼必狼狽。」重威從之。鎮人陳稍卻，趙彥之卷旗策馬來降。彥之以銀飾鎧胄及鞍勒，官軍殺而分之。重榮聞彥之叛，大懼，退匿於輜重中。〔重，直用翻〕。官軍從而乘之，鎮人大潰，斬首萬五千級。重榮收餘眾，走保宗城，官軍進攻，夜分，拔之。重榮以十餘騎走還鎮州，嬰城自守。會天寒，鎮人戰及凍死者二萬餘人。
契丹聞重榮反，乃聽楊彥詣還。〔是年九月，楊彥詣使契丹〕。
庚子，冀州刺史張建武等取趙州。〔冀、趙二州皆安重榮巡屬〕。
35漢主，寢疾，有胡僧謂漢主名龔不利；漢主自造「龑」字名之，義取「飛龍在天」，〔易曰：飛龍在天，利見大人〕。讀若儼。〕
36庚戌，制以錢弘佐為鎮海、鎮東軍節度使兼中書令、吳越國王。
