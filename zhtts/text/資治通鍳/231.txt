△卷第二百三十
唐紀四十六〔起閼逢困敦（甲子）二月，盡四月，不滿一年。〕
德宗神武聖文皇帝五
興元元年（甲子、七八四）
1二月，戊申，詔贈段秀實太尉，謐曰忠烈，厚恤其家。〔段秀實死節事見二百二十八卷建中四年。謐，神至翻。〕時賈隱林已卒，贈左僕射，賞其能直言也。〔卒，子恤翻。射，寅謝翻。直言事見上捲上年。〕
2李希烈將兵五萬圍寧陵，引水灌之；濮州刺史劉昌以三千人守之。〔將，即亮翻，又音如字。濮，博木翻。李希烈自建中四年攻寧陵。〕
滑州刺史李澄密遺使請降，〔李澄降賊見上捲上年。使，疏吏翻。降，戶江翻。〕上許以澄為汴滑節度使。澄猶外事希烈；希烈疑之，遺養子六百人戊白馬，〔汴，皮變翻。白馬，滑州治所。〕召澄共攻寧陵。澄至石柱，使其眾陽驚，燒營而遁。又諷養子令剽掠，令，力丁翻。剽，匹妙翻；下同，〕澄悉收斬之，以白希烈，希烈無以罪也。
劉昌守寧陵，凡四十五日不釋甲。韓滉遺其將王棲曜將兵助劉洽拒希烈，棲曜以強弩數千遊汴水，夜，入寧陵城。〔滉，呼廣翻；將兵之將，音同上。考異曰：新書柏良器傳曰：「食器為武衛中郎將，以兵隸浙西。希烈圍寧陵，遏水灌之，親令軍中明日拔城。良器以救兵至，擇弩手善遊者沿河渠夜入，及旦，伏弩發，乘城者皆死。」疑韓滉遺棲曜及良器同救寧陵，舊棲曜傳曰：「將強弩數千夜入寧陵。「與此共是一事。今參取之。〕明日，從城上射希烈，〔射，而亦翻。〕及其坐幄，〔坐才臥翻。〕希型驚曰：「宣潤弩手至矣！」遂解圍去。
3朱泚【章：十二行本「泚」下有「既」字；乙十一行本同。】自奉天敗歸，〔事始見上卷建中四年。泚，且禮翻，又音此。〕李晟謀取長安。劉德信與晟俱屯東渭橋，〔劉德　信屯東渭橋，事始見二百二十八卷建中四年。晟，成正翻。〕不受晟節制；晟因德信至營中，數以滬澗之敗及所過剽掠之罪，斬之；〔數，所具翻，又所主翻。侯古翻。剽，匹妙翻。滬澗之敗見二百二十八卷建中四年。是年十一月，既加李晟神策行營節度，劉德信可得而不受節制乎！況又有敗軍及剽掠之罪，斬之宜矣。〕因以數騎馳入德信軍，勞其眾，〔勞，力到翻。騎，奇寄翻。〕無敢動者，遂並將之，軍勢益振。〔將，即亮翻，又音如字。〕
李懷光既脅朝廷逐盧杞等，〔事見上捲上年。朝，直遙翻。〕內不自安，遂有異志。又惡李晟獨當一面，〔惡，烏路翻；下同〕。死其成功，奏請與晟合軍；詔許之。 晟與懷光會於鹹陽西陳濤斜，築壘未畢，〔壘，魯水翻。〕泚眾大至。晟謂懷光曰：「賊若固守宮苑，〔宮苑，謂宮城及苑城也。〕或曠日持久，未易攻取；〔易， 以鼓翻。〕今去其巢穴，敢出求戰，此天以賊賜明公，不失也！」懷光懷光曰：「軍適至，馬未秣，士未飯，〔飯，扶晚翻。〕豈可遽戰邪！」〔邪，音耶。〕晟不 得已柔就壁。晟每與懷光同出軍，懷光軍士多掠人失馬，晟軍秋豪不犯。懷光軍士惡其異已，分所獲與之，晟軍終不敢受。
懷光屯鹹陽累月，逗留不進；〔逗，音豆。考異曰：「懷光堅壁自守，凡八十餘日。」按懷光以十一月癸巳解奉天圍，李晟以二月戊申徒東渭橋，其間縱七十六日。實錄所言，謂懷光奔河中以前耳。今但云累月。〕上屢遺中使趣之，〔使，疏吏翻。趣，讀日促。〕辭以士卒疲弊，且當休息觀釁。諸將數勸之攻長安，〔將，節亮翻。數，所角翻；下同。〕懷光不從，密與未泚通謀。【章：十二行本「謀」下「有事跡頗露」四字；乙十一行本同；孔本同，張校同；退齋校同。】〔泚，且禮翻；又音此。〕李晟屢奏，恐其有變，為所併，請移軍東渭橋；晟，成正翻。李懷光既有異謀，李晟與之連營於鹹陽，有不能一息安者，其奏請移軍當也。〔然必歸東渭橋者，晟之本規也。蓋朱泚擁沍卒而據長安，其敗也必當西奔，晟以師自東逼之，所以開其走路耳。兵法，圍城為之闕，此其近之。〕上猶冀懷光革心，收其力用，寢晟奏不下。〔下，戶嫁翻。〕
懷光欲緩戰期，且激怒諸軍，奏言：「諸軍糧賜薄，神策獨厚。厚薄不均，難以進戰。」上以財用方窘，〔窘，巨隕翻。〕若糧賜皆比神策，則無以給之，不然，又逆懷光意恐諸軍觖望；〔觖，古穴翻，怨望休。〕乃遺陸贄詣懷光營宣，忍因召李晟參議其事。懷光意欲晟自乞減損，使失士心，沮敗其力，〔沮，在呂翻。敗，補邁翻。〕乃曰：「將士戰鬬同而糧賜異，何以使之協力！」〔將，即亮翻。〕贄未有言，數顧晟。晟曰：「公為元帥，得專號令；晟一軍，受指蹤而已。〔數，所角翻。帥，所類翻。又音如字。〕至於增減衣食，公當裁之。」懷光默然，又不欲自減之，遂止。〔李晟之簽懷光，氣和而辭正，故能伐其謀。〕
時上遺崔漢衡詣吐蕃發兵，〔見上卷本年正月。吐，從暾入聲。〕吐蕃相尚結贊〔相，息亮翻。言：「蕃法發兵，以主兵大臣為信；今制書無懷光署名，故不敢進。」上命陸贄諭懷光，懷光固執以為不可，曰：「若克京城，吐蕃必縱兵焚掠，誰能遏之！」 此一害也。前有敕旨，募士卒峊城者人賞百緡，彼發兵五萬，若援敕求賞，五百萬緡何從可得從可得！此二害也。虜騎雖來，必不先進，勒兵自固，觀我兵勢，勝則 從而分功，敗則從而圖變，譎詐多端，不可親信，此三害也。」〔李懷光雖欲養寇以自資，然其陳用吐蕃三害，其言亦各有理。緡，眉巾翻。譎，古穴翻。〕竟不肯 署敕；〕尚結贊亦不進軍。
陸贄自鹹陽遺，上言：「賊泚稽誅，保聚宮苑，〔上，時掌翻。，還從宣翻，又音如字。泚，且禮翻，又音上。朱泚自據長安，居白華殿，重兵多在苑中，故言保聚宮苑。〕勢窮援絕，引日偷生。懷光總仗順之師，乘制勝之氣，〔謂醞泉之勝也。〕鼓行芟翦，易若摧枯，〔芟，所銜翻。易，以豉翻。〕而乃寇奔不追，師老不用，諸帥每欲進取，懷光輒沮其謀。〔諸帥，課李晟、楊惠元等。帥所類翻。沮，在呂翻。〕據茲事情，殊不可解。〔解，戶買翻，曉也。〕陛下意在全護，委曲聽從，觀其所為，亦未知感。若不別務規略，漸思制持，惟以姑息求安，終死變故難測。此誠事機危迫之秋也，固不可以尋常容易處之。〔易，弋豉翻。處，昌呂翻。〕今李晟奏請移軍，適遇臣銜命宣慰，〔晟，成正翻。銜，戶緘翻。〕懷光偶論此事，臣遂汎問所宜。懷光乃雲：『李晟既欲別行，某亦都不要藉。』〔要者，須其用；藉者，借其力。當時有要藉宮，所以名宮之意亦如此。〕臣猶慮有翻覆　，因美其軍盛強。懷光大自矜誇，轉有輕晟之意。臣又從容問雲：〔從，千容翻。〕『回日，或聖旨顧問事之可否，決定何如﹖』懷光已肆輕言，不可中變，遂雲：『恩命許去，事亦無妨。』〔言上已許李晟去鹹陽，則其移軍於事體無妨也。〕要約再三，〔要，一遙翻。〕非不詳審，雖欲追悔，固難為辭。 伏望既以李晟表出付中書，敕下依奏，〔敕下李晟，依其所奏也。下戶嫁翻。〕別賜懷光手詔，示以移軍事由。〔事由，猶言事因也。〕其手詔大意雲：『昨得李晟 奏，請移軍城東以分賊勢。〔東渭橋在京城東，故云然。晟，成正翻。〕朕本欲委卿商量，適會陸贄回奏雲，見卿語及於此，仍言許去事亦無妨，遂敕本軍允其所 請。』如此，則詞婉而直，理順而明，雖蓄異端，何由起怨！」上從之。
晟自鹹陽結陳而行，〔結陳而行，以防李懷光追掩。陳，讀曰陣。〕歸東渭橋。時鄜坊節度使李建徽、神策行營節度使楊惠元猶與懷光聯營，陸贄復上奏曰：「懷 光當管師徒，〔鄜，音膚。使，疏吏翻。復，扶又翻。上，時掌翻。當管，猶言見管也。〕足以獨制兇寇，；逗留未進，抑有他由。所患太強，不資傍助。比者又遺 李晟、李建徽、楊惠元三節度之眾附麗其營，〔比毗至翻，近也。〕無益成功，祗足生事。何則﹖何則﹖四軍接壘，羣帥異心，〔李晟、李建徽、楊惠元之軍及李懷光之軍李為四軍。帥，所類翻。〕論勢力則懸絕高卑，〔言懷光之軍最強，懷光之宮最高，相去懸絕。〕據職名則不相統屬。〔言懷光，晟、建徽、惠元四人並為節度使，各總一軍，不相統屬。〕懷光輕晟等兵微位下而忿其制不從心，晟等疑懷光養寇蓄姦而怨其事多陵已；端居則互防飛謗，欲戰則遞死分功，齟齬不和，〔齟，壯所翻。齬，偶許翻。〕嫌釁遂構，俾之同處，必不兩全。〔處，昌呂翻。〕強者惡積而後亡，弱者勢危而先覆，〔陸贄言李懷光、李建徽、楊惠元之禍敗，如燭照龜卜。〕覆亡之禍，翹足可期！〔人立而翹一足則不能久。翹足可期者，言禍來之速 也。〕舊寇未平，新患方起，憂歎所所切，實堪疚心！〔疚，病也。〕太上消慝於未萌，〔太上，猶言極上也。慝，惡也。〕其次救失於始兆，況乎事情已露，禍難 垂成，〔難，乃旦翻。〕委而不謀，何以寧亂！李晟見機慮變，先請移軍，【章：十二行本「軍」下有「就東」二字；乙十一行本同；張校同，雲無註本亦無。】建 徽、惠元勢轉孤弱，為其吞噬，理在必然，〔晟，成正翻。噬，時制翻，啗也。〕他日雖有良圖，亦死不能自拔；拯其危急，唯在此時。〔拯救也。〕今因李晟願行，便遺合軍同往，託言晟兵素少，〔少，詩紹翻。〕慮為賊泚所邀，藉此兩軍迭為掎角，〔泚，且禮翻。掎，居蟻翻。〕仍先諭旨，密仗促裝，詔書至營，即日進路，懷光音雖不欲，然亦計無所施。是謂先人有奪人之心，〔左傳趙宣子之言。先，悉薦翻。〕疾雷不及掩耳者也。〔淮南子之言。〕解鬬不可以不離，救焚不可以不疾，理盡於此，惟陛下點之。」上曰：「卿所料極善。然李晟移軍，懷光不免悵望，〔悵，醜亮翻，怨也。〕若更遺建徽、惠元就東，〔謂自鹹陽東就李晟也。〕恐因此生辭，〔生辭，猶今人言生言語也。〕轉難調息，〔調息，猶今人言調停也。〕且更俟旨時。」〔旨時，猶言旨日也。〕
4辛西，加王武俊同平章事兼幽州、盧龍節度使。〔欲使之討朱滔也。使，疏吏翻。〕
5李晟以為：「懷光反狀已明，緩急宜有備，蜀、漢之路不可壅，〔此指漢蜀郡、漢中郡大界而言。〕請以裨將趙光銑等為洋、利、劍三州刺史，〔三州，皆當入蜀之道之要。裨，賓彌翻。將，即亮翻。洋，音祥。〕各將兵五百以防未然。」〔將，音同上，又音如字。〕上疑未決，欲親總禁兵幸鹹陽，以慰撫為名，趣諸將進討。〔趣，讀曰促。〕或謂懷光曰：「此漢祖遊而夢之策也！」〔遊雲夢事見十一卷漢高祖六年。〕懷光大懼，反謀益甚。
上垂欲行，懷光辭益不遜，上猶疑讒人間之， 〔間，古莧翻。〕甲子，加懷光太尉，，增實，食賜鐵卷，〔實食，食實封也。〕遺神策右兵馬使李卡等往諭旨。〔使，疏吏翻；下同。考異曰：邠志曰：「十六日 詔加懷光太尉。」按實錄，甲子二十三日。邠志誤。幸奉天錄、舊傳「李弁」作「李昇」，今從奉天記。〕懷光對使者投鐵券於地曰：「聖人疑懷光邪﹖〔唐之臣子，率稱君父為聖人。邪，音邪。〕人臣反，賜鐵卷；懷光不反，今賜鐵卷，是使之反也！」辭氣甚悖。〔悖，蒲妹翻，又蒲沒翻。〕朔方左兵馬使張名振當軍門大呼曰：〔呼，火故翻。〕「太尉視賊不許擊，待天使不敬，〔使，朝廷所遺，謂之天使。蓋謂君，天也；君之所遺，猶天之所遺也。〕果欲反邪！功高太山，一旦棄之，自取族滅，富貴他人，何益哉！〔言懷；光反，是自取族滅，他人平其亂以為功而得實貴，是富貴他人也。〕我今日必以死爭之。」懷光聞之，謂曰：「我不反，以賊方強，故須蓄銳俟時耳。」懷光又言：「天子所居必有城隍。」〔有水曰池，無水日隍。〕乃發迕城鹹陽，未幾，移軍據之。〔幾，居豈翻。〕張名振曰：「乃者言不反，〔乃者，猶言昨者也。〕今日拔軍此來，何也﹖何不攻長安，殺朱泚，取富貴，引軍還邠邪！」命左右引去，拉殺之。〔拉落合翻。〕
右武鋒兵馬使石演芬，本西域胡人，懷光養以為子。懷光潛與朱泚通謀，演芬遺其客郜成義詣行在告之，〔泚，且禮翻，又音此。演，以淺翻。郜，古到翻。史炤曰：郜，姓也，出自周文王子，封郜國，國在濟陰。晉有尚書高昌郜久。〕請罷其都統之權。成義至奉天，告懷光子璀；「嚴：「璀」改「堆」；下同。」統，他綜翻，俗音從上聲。璀，七罪翻。〕璀密白其父。懷光召演芬責之曰：「我以爾為子，柰何欲破我家！今日負我，死甘心乎﹖」演芬曰：「天子以太尉為股肱，太尉以演芬為心腹；太尉既負天子，演芬安得不負太尉乎！演芬胡人，不能異心，惟知事一人。〔一人，謂天子也。〕苟免賊名而死，死甘心矣！」懷光使左右臠食之，皆曰：「義士也！可令快死。」以刀斷其其喉而去。〔臠，力兗翻。令力丁翻。斷，音短。考異曰：邠志曰：「懷光投鐵卷於地，使者懼焉。名振呼於軍門。」又日：「二月二十一日，懷光拔其軍居鹹陽。」又日：「三月三日，懷光巡鹹陽城，名振曰：『昨日言不反，今悉軍此來，何也﹖」』又曰：「懷光既殺名振，召清芬責之。」按名振雲「昨日言不反，今何此來﹖」則是呼軍門之明日，懷光既移軍鹹陽。若至鹹陽已十三日，因巡城而名振言之，何得雲昨日，又何得雲悉軍此來！又名振與演芬同日死。按舊傳雲：「郜成義至奉天，乃取其言告懷光子璀，璀密告其父懷光。若三月三日，　則軍駕已幸梁、洋，不在奉天。且是時反狀已彰灼如此，豈能尚欺人云不反邪！今從幸奉　天錄，悉因投鐵券言之。〕
李卞等還，言懷光驕慢之狀，〔還，從宣翻，又音如字。〕於是行在始嚴門禁，〔嚴門關出入之禁以防不虞。〕從臣皆密裝以待。〔史炤曰：密具裝東，所以備行。行，才用翻。〕
乙丑，加李晟河中、同絳節度使；上猶以為薄，〔德宗當患難之時，進人若將加諸膝；當事定之後，退人若將隊諸淵。晟，成正翻。使，疏故翻。〕丙寅，又加同平章事。
上將幸梁州，〔梁州，古漢中。〕山南節度使鹽亭嚴震聞之，〔鹽亭，漢廣漢縣地，梁置鹽亭縣，唐屬梓州，以產鹽名縣。〕遺使詣奉天奉迎，又遺大將張用誠將兵五千至盩厔以來迎衛。〔至盩屋以來者，言若迎衛之兵至盩屋而乘輿未至，則當沿道漸進來前，以迎乘輿，不指定一處也。盩屋，音舟窒。將，即亮翻；誠將音同上，又音如字。〕用誠為懷光所誘，陰與之通謀，〔誘，音西。〕上聞而患之。會震繼遺牙將馬勛奉表，上語之故；〔勛，許雲翻。語，牛倨翻。〕勛請「亟詣梁州取嚴震符召用誠還府；若不受召，臣請殺之。」上喜曰：「卿何時復至此﹖」〔還，從宣翻，又音音如字。復，扶又翻，又音如字。〕勛刻日時而去。既得震符，請壯士五人與之俱出駱谷。用誠不知事泄，以數百騎迎之，〔漢中取鳳翔之路，南穀日褒，北穀日駱。騎，奇寄翻。〕勛與之俱入驛。時天寒，勛多然笹火於驛外，〔然，與燃同。笹，千稈也。〕軍士皆往附火。勛乃從容出懷中符，以示用誠曰：「人夫召君。」用誠錯愕起走，〔從，千容翻。錯愕，猝然驚也。〕壯士自後執其手擒之。用誠楘在勛後，斫傷勛首。壯士格殺其子，僕用誠於地，跨其腹，以刀擬其喉曰：「出聲則死！」勛入其營，士卒已擐甲執兵矣。〔僕，方遇翻，頓也。擐，戶慣翻。〕勛大言曰：「汝曹父母宴子皆在漢中，一朝棄之，與張用誠同反，於汝曹何利乎！大夫令失取用誠，不問汝曹，無自取族滅！」眾皆讋服。〔令，力丁翻。響，之涉翻，失氣也。〕勛送用誠詣梁州，震杖殺之，命副將領其眾。〔將即亮翻。〕勛裹其首，復命於行在，愆期半日。愆期，過期也。〕
李懷光夜遺人襲奪李建徽、楊惠元軍，建徽走免，惠元將奔奉天，懷光遺兵追殺之。懷光又宣言曰：「吾今與朱泚連和，車駕且當遠避！」〔泚，且禮翻，又音此。〕
懷光以韓遊緕苜方將也，〔韓遊緕初事郭子儀，李懷光東徵，遊緕為邠寧留後。緕，古回翻，即亮翻。〕掌兵在奉天，與遊緕書，約使為變，遊緕密奏之；明日，又以書趣之，〔懷光又以書趣遊緕，遊緕蓋又奏之也。若據考異，則後書為渾瑊所獲，通鑑疑而不取。取，讀曰促。〕上【章：十二行本「上」上有「遊緕又奏之」五字；乙十一行本同；張校同，雲無註本亦無。】稱其忠義，因問：「策安出﹖對曰：「懷光總諸道兵，故敢恃眾為亂。今邠寧有張昕，靈武有甯景璿，〔邠，卑旻翻。昕，許斤翻。璿，似宣翻。〕河中有呂嗚嶽，振武有杜從政，潼關有唐朝臣，渭北有竇覦，〔潼，音同。音同。朝，直遙翻。覦，音俞。皆守將也。言此諸將客守其地也。〕陛下各以其地及其眾授之，尊懷光之官，罷其權，則行營諸將各受本府指麾矣。罷懷光兵權，則諸路兵雖在行營，將不肯稟命於懷光而各稟本府之命。懷光獨立，安能為亂！」上曰：「罷懷光兵權，若未泚河﹖〔言罷懷光，恐無以制朱泚。〕對曰：「陛下既許將士以克城殊賞，將士奉天子之命以討賊取富貴，誰不願之！邠府兵以萬數，借使臣得需將之，〔將，即亮翻，又音如字。〕足以誅泚；況諸道必有杖義之臣，泚不足憂也！」上然之。
丁卯，懷光遺其將趙昇鸞入奉天，約其夕使別將達奚小俊燒乾陵，〔考異日：邠志作「達奚小進」，今從實錄。〕令昇鸞為內應以驚脅乘輿。〔令，力丁翻。乘，繩證翻。〕昇鸞詣渾瑊自言，瑊遽以聞，且請決幸梁州。〔渾，戶昆翻，又戶本翻，瑊，古銜翻。考異曰：邠志：「二十六日，懷光又使持書促遊緕，渾公獨而奏之，且使其卒物色我軍。遊緕不知，不得以聞，又怒瑊之虞己也，慢罵於途。上疑其變，即日幸梁州。」今從實錄。奉天記曰：「上初拔奉天，而車駕至宜壽縣渭之水陽，謂待臣曰：「眹之此行，莫同之嘉之勢！」因潸然流涕。渾瑊對曰：「臨大難無憂懼者，聖人之勇也。」言訖，濟河。」按新傳，李惟簡追及上於盩厔西，然後渾瑊繼至。則上至渭陽時瑊猶未來。今不取。〕上命瑊戎嚴，瑊出，部勒未畢，上已出城西，命戴休顏守奉天，朝臣將士狼狽扈從。〔朝，直遙翻。將即亮翻。從，才用翻。〕戴休顏徇於軍中日：「懷光已反！」遂乘城拒守。
朱泚之稱帝也，〔朱泚稱帝見二百二十八卷建中四年。泚，且禮翻，又音此。〕兵部侍郎劉迺臥病在家，泚召之，不起；使蔣鎮自往說之，〔說，式芮翻。〕凡再後，知不可誘脅，〔誘，音西。〕乃歡曰：「鎮亦忝列曹，不能捨生，以至於此，〔蔣鎮什唐為工部侍郎，故云亦忝列曹。為泚所得，不能死而受泚宮，自愧不能捨生取義。〕豈可復以己之腥臊污漫賢者乎！」〔復，扶又翻。臊，蘇遭翻。污鳥故翻。漫，謨宮翻，塗也。〕歔欷而返。〔歔，音虛。欷，音希，又許既希，又許既翻。〕迺聞帝幸山南，搏膺大呼，〔呼，火故故翻。〕自投於牀，不食數日而卒。〔梁州在長安南山之南。鄮迺以乘輿播遷，浸以益達，故自紀於衾衽之間。〕
太子少師喬琳從上至盩厔，稱老疾不堪山險，削髮為僧，匿於仙遊寺；泚聞之，召至長安，以為吏部尚書。於是朝士之竄匿者多山仕泚矣！〔劉迺以乘輿不能復還而自紀，義不臣賊也；喬琳等以乘輿不能復還。出仕於泚，苟性命而貪祿利也。唐於此時，亦云殆矣。少，始照翻。盩厔，音舟窒。尚，辰羊翻。
懷光遺其將孟保、〔考異曰：邠志作「孟廷寶」。今從實錄。〕惠靜壽、孫福達將精騎趣南山邀車駕，〔達將，即亮翻，又音如字。騎，奇寄翻。趣，逡喻篠。〕遇諸軍糧料使張增於盩厔。〔使，疏吏翻。〕三將曰：「彼使我為不臣，我以追不及報之，不過不使　我將耳。」〔過，古禾翻，又古臥翻。將即亮翻。言不過不使之為將也。〕因目增曰：目增，示之之以意，欲因其言以紿眾。〕「軍士未朝食，如何﹖」增紿其眾曰：「此東數裏有佛祠，吾貯糧焉。」三將帥眾而東，縱之剽掠，〔紿，蕩亥翻。貯，丁呂翻。帥，讀曰率。剽，匹妙翻。〕由是百官從行者皆得入駱谷，以追不及還報，還，從宣翻，又音如字。考異曰：「纔入駱谷，懷光遺其將孟保等以數百騎來襲，為後軍將侯仲莊所拒而退，遂焚店驛而去。」舊嚴震傳曰：「賴山南兵擊之而退，輿駕無警急之患。」今從邠志。懷光皆黜之。
6河東將王權、馬彙引兵歸太原。〔將，即亮翻。彙，於貴翻。權、彙入援見上捲上年。以上幸山南，聲問不接，故引兵歸。史言馬燧怠於勤王。〕
7李晟得除官制，拜哭受命，〔謂河中、同絳及加同平章事之命。晟成正翻。〕課將佐曰：「長安，宗朝所在，天下根，本若諸將皆從行，誰當滅賊者！」乃治城隍，繕甲兵，為復京城之計。〔城隍，即為東渭橋營塹。治，直之翻。〕先是東渭橋有積粟十餘萬斛，度支給李懷光軍，幾盡。〔先悉薦翻。度，徒洛翻。幾，居希翻。〕是時懷光、朱泚連兵，聲勢甚盛，車駕南幸，人情擾擾；晟以孤軍處二強寇之間，〔泚，且禮翻，又音此。處昌呂翻。〕內無資糧，外無救援，徒以忠義感激將士，故其眾雖單弱而銳氣不衰。又以書遺懷光，辭禮卑遜，〔遺，唯季翻。〕雖示尊崇而諭以禍福，勸之立功補過，故懷光慚恧，未忍擊之。〔恧，女六翻。〕晟曰：「畿內雖兵荒之餘， 猶可賦斂。〔斂，力贍翻。〕宿兵養寇，患莫大焉！」乃以判宮張彧假京兆尹，擇四十餘人，假宮以督渭北【章：十二行本「北」下有「諸縣」二字；乙十一行本 同；孔本同；張校同】芻粟，不旬日，皆充羨；〔羨，弋線翻。〕乃流涕誓眾，決志平賊。〔李懷光自河北千里赴難，不可謂不勇於勤王，以其兵力，固可以指期收 復；君臣猜嫌，反忠為逆，張名振所謂「自取族滅，富貴他人」，有味乎其言也！後之觀史者，觀懷光之勤王始末與張名振所以諫懷光之言，與夫史家歸功李晟之言，則凡居功名之際者，可不戒哉！〕
8田悅用兵數敗，〔事並見前。數，所角翻。〕士卒死者什六七，其下皆厭苦之。上以給事中孔巢父為魏博宣忍使。巢父性辯博，至魏州，對其眾為陳逆順禍福；〔為，於偽翻。〕悅及將士皆喜。兵馬使田緒，承嗣之子也，兇險，多過失，悅不忍殺，杖而拘之。悅既歸國，內外撤警備。三月，壬申朔，包與巢父宴飲，緒對弟姪有怨言，其姪止之，緒怒，殺姪，既而每之，曰：「僕射必殺我！」〔僕射，謂田悅也。〕既夕，悅醉，歸寢，緒與左右密穿後垣入，殺悅及其母、妻等十餘人，即帥左右勢刀立於中門之內夾道。〔制，讀曰率。〕將旦，以悅命召行軍司馬戺崿、判宮許士則、都虞候蔣濟議事；府署深邃，外不知有變，士則、濟　先至，召入，亂斫殺之。緒死既明事泄，乃出門，出中門也。〕遇悅親將劉忠信方排牙，〔排牙者，牙前將士各執其物以立於庭下，俟節度使升聽事，以次參謁也。〕緒疾呼謂眾曰：「劉忠信與扈崿謀反，昨夜刺殺僕射。」〔呼，火故翻；下同。刺七亦翻。〕眾大驚，諠譁。忠信未及自辯，眾分裂殺之。扈崿來，及戟門遇亂，〔節鎮外門列戟，故謂之戟門。〕招諭將士，將士從之者三分之一。緒懼，登城而立，〔田緒所登者，魏州牙城也。　〕大呼謂眾曰：「緒，先相公之子，諸君受先相公恩，〔先相公，謂田承嗣也。〕若能立緒，兵馬使賞緡錢二千，大將半之，下至士卒，人賞百緡，竭公私之貨，五日取辦。」於是將士回首殺扈崿，皆歸緒，軍府乃安。因請命於孔巢，巢父命緒權知軍府。後數日，眾乃知緒殺其兄，〔田悅者，緒之從兄。〕雖悔怒，怒其殺兄而悔立之。〕而緒已立，無如之何。緒又殺悅親將薛有倫等二十餘人。
李抱真、王武俊引兵將救貝州，聞亂，不敢進。朱滔聞悅死，喜曰：「悅負恩，天假手於緒也！」即遺其執憲大夫鄭景濟等〔執憲大夫，猶天朝御史大夫。〕將步 騎五千助馬寔，合兵萬二千人攻魏州。寔軍王莽河，縱騎兵及回紇四山剽掠。滔別遺人【章：十二行本「人」下有「入城」二字；乙十一行本同。】說緒，許以本道 節度使。緒方危急，遺隨軍侯臧詣貝州送款於滔，滔喜，遺臧還報，使亟定盟約。時緒部署城內已定，〔謂魏州城內也。〕李抱真、王武俊又遺使詣緒，許以赴援， 如悅存日之約。緒召將佐議之，幕僚曾穆、盧南史曰：「用兵雖尚威武，亦本仁義，然後有肋。今幽陵之兵恣行殺掠，白骨蔽野，雖先僕射背德，〔背，蒲妹翻。〕其民何罪！今雖盛強，其亡可跂立而待也。〔跂，去智翻，舉踵而立也。〕況昭義、恆冀方相與攻之，〔昭義，李抱真。恆冀，王武俊。〕柰何以目前之急欲從人為反道乎！不若歸命朝廷，天子方蒙塵於外，聞魏博使至必喜，宮爵旋踵而至矣。」〔旋踵，轉足也。〕緒從之，遺使奉表詣行在，城守以俟命。
9上之發奉天也，〔謂自搿天幸山南。〕韓遊緕帥其麾下八百餘人還邠州。〔帥，讀曰率；下同。考異曰：邠志曰：「韓遊緕使其子欽緒扈從，懷光知之，以戴休顏代領其職，仍假遊緕邠州蛛史，將仗其黨張昕害之。〕遊緕既失兵柄，未知所從。說客劉南金曰：『竊觀人心，莫不戀主。邠有留甲，可以圖變。公得之邠，殆天假也。』〔乃使麾下將範希　朝、趙懷仙誘其軍歸邠，士皆從之。休顏率麾下卒據城門，士不得盡出，其從遊緕至邠者八百餘人。」按舊遊緕傳無受懷光邠州刺史事。休顏傳雲：「及李懷光叛據鹹陽，使誘休顏，休顏集三軍斬其使，嬰城自守。懷光大駭，遂自涇陽夜遁。其月，拜檢校工部尚書、奉天行營節度使。且上幸山南，命休顏留守奉天，遊緕先發懷光陰謀，二人豈肯更受懷光節度！蓋當時出幸蒼卒，遊緕扈從不及，或以與渾瑊有隙，不敢南行，故帥麾下歸邠州耳。〕李懷光以李晟軍漏盛，惡之， 〔惡，烏路翻。〕欲引軍自鹹陽襲東渭橋；三令其眾，眾不應，竊相謂曰：「若與我曹擊朱泚、惟力是視；若欲反，我曹有死，不能從也！」懷光知眾不可強， 〔強，其兩翻。〕問計於賓佐，節度巡官良鄉李景略曰：〔良鄉，漢縣，屬涿郡，唐屬幽州。〕「取長安，殺朱泚，散軍還諸道，單騎詣行在，如此，臣節亦未虧， 功名可保也。」頓首懇請，至於流涕，懷光許之。都虞候閻晏等勸懷光東保河中，徐圖去就，懷光乃說其眾曰：〔說，式芮翻。〕「今且屯涇陽，召妻孿於邠，俟至，與之俱往河中。春裝既辦，還攻長安，未晚也東方諸縣皆富實，軍發之日，聽爾俘掠。」眾許之。〔東方諸縣，謂涇陽以東諸縣也。考異曰：幸拍天錄：「李晟至東渭橋，旬日之後，軍用整備。懷光患之，稍移軍涇陽，與朱泚約同滅晟軍。」舊懷光傳曰：「懷光劫李建徽等軍，移於好畤。」又曰：「居二旬，乃驅兵掠涇陽、富平，自同州往河中。」朱泚傳曰：「懷光為泚所賣，慚怒憤恥，移於好畤。」按實錄：「三日甲申，懷光自鹹陽燒營走歸河中。」幸奉天錄曰：「三月，懷光拔鹹陽，掠三原等十二縣，雞犬無遺，老小步騎百餘萬。」皆不雲移軍好畤及涇陽。今從邠志及幸奉天錄。〕懷光乃謂景略曰：「曏者之議，軍眾不從，子宜速去，不且見害！」遺收騎送之。景略出軍門，慟器曰：「不意此軍【章：十二行本「軍」下有「一旦」二字；乙十一行本同；孔本同。】陷於不義！」〔朔方軍平安、史，拒回紇、唯蕃，功高天下，備盡忠力，一旦從懷光反，是陷於不義。〕
懷光遺使詣邠州，令留後張昕悉發所留兵萬餘人及行營將士家屬會涇陽，仍遺其將劉禮等將三千餘騎脅遷之。 韓遊緕說昕曰：〔說，式芮翻。〕「李太尉功高，【章：十二行本「自」下有「乘已」二字；乙十一行本同；乙本同；張校同。】蹈禍機；中丞今日何以自求富貴， 遊緕請帥麾下以從。」〔從，才用翻。〕昕曰：「昕微賤，賴李太尉得至此，不忍負也！」遊緕乃謝病不出，陰與諸將高固、楊懷賓等相結。時崔漢衡以吐蕃兵營於 邠南，高固曰：「昕以眾去，則邠城空矣。」乃詐為渾瑊書，召吐蕃使稍逼分城。昕等懼，道不敢出。昕等謀殺諸將之不從者，遊緕知之，先與高固等舉兵殺昕，〔昕，許斥翻。將即亮翻。即亮翻。緕，古回翻。考異曰：考異曰：「三月二十三日，張昕戒劉禮等衷甲而入，昕小吏李岌密報遊緕。遊緕伏甲先起，高固等帥眾應之，遂斬昕於府中。遊緕既據邠府，遺李旻，懷光乃走蒲州。」按實錄：「甲申，懷光自鹹陽燒營，走歸河中。」然則遊緕殺昕必在其前。今因懷光走見之。〕遺楊懷賓奉表以聞，且遺人告崔漢衡。漢衡矯詔以遊緕知軍府事，軍中大喜。懷光子旻在邠，〔邠，卑旻翻。〕遊緕遺之，或曰：「不殺旻，何以自明﹖〔言遺旻則上疑遊緕與懷光通，將無以自明也。〕遊緕曰：「殺旻懷光怒，其眾必至，不如釋旻以走之。」時楊懷賓子朝晟在懷光軍中為右廂兵馬使，〔朝，直遙翻。晟，成正翻。使疏吏翻。〕聞之，泣白懷光曰：「父立功於國，〔言其父殺張昕，以邠城返正也。〕子當誅夷，不可典兵。」懷光囚之。〔為後赦朝晟張本。〕於是遊緕屯邠寧，戴休顏屯奉天，駱元光屯昭應，尚可弧屯藍田，皆受李晟節度，晟軍聲大振。
始，懷光方強，朱泚畏之，與懷光書，以兄事之，約分帝關中永為鄰國。及懷光決反，逼乘輿南幸，〔泚，且禮翻，又音此。乘繩證翻。〕其下多叛之，勢益弱。泚乃賜懷光詔書，以臣禮待之，且徵其兵。懷光慚怒，內憂麾下為變，外怒李晟襲之， 遂燒營東走，掠涇陽等十二縣，雞犬無遺。〔考異曰：舊高郢傳曰：「懷光將歸河中，郢言，：『西迎大駕，豈非忠乎！』懷光不聽。」按德宗因懷光迫逐，逐幸梁 州。借使懷光欲迎駕，德宗豈肯來乎！今不取。〕及富平，〔懷光行及富平也。〕大將孟涉、段威勇將數千人奔於李晟，將士在道散亡相繼。至河中，或勸河中守將 呂嗚嶽焚橋拒之，鳴嶽以兵少恐不能支，逐納之，〔若呂鳴嶽焚蒲津橋，懷光將士之心已離，必潰散於河西，不得至河中矣。將，即亮翻。少，詩沼翻。〕河中尹李齊運棄城走。懷光遺其將趙貴先築壘於同州，〔備唐兵討之也。〕刺史李紓懼，奔行在；幕僚裴向攝州事，詣貴先，責以道順之理，貴先感寤，遂請降，同州由是獲全。向，遵慶之子也。〔裴遵慶，肅宗朝為相。〕懷光使其將符嶠襲坊州，據之，渭北守將竇覦帥獵團七百圍之；〔團結獵戶為兵，謂之獵團。帥，讀曰率。〕嶠請降。詔以覦為渭北行軍司馬。
10丁亥，以李晟兼京畿、渭北鄜、坊、丹、延節度使。〔鄜，音夫〕
11庚寅，車駕至城固。唐安公主薨，〔蜀州唐州唐安郡。〕上長女也。
上在道，民有獻瓜果者，上欲以散試官授之，〔散官，即文散階、武散階也。試官事始見二百五卷武后長壽元年。〕訪於陸贄，贄上奏，以為：「爵位恆宜慎惜，不可輕用。〔恆，戶登翻。〕起端雖微，流弊必大。獻瓜果者，止可賜以錢帛，不當酬以官。」上曰：「試宮虛名，無損於事。」贄又上奏，其略曰：自兵冬金以來，財賦不足以供賜，而職官之賞興焉；青朱雜汨於胥徒，〔周禮六官之屬，大夫、士之下有府史、胥徒。鄭氏註曰：胥徒，民之給傜役者，若今衛士矣。胥，讀如諝謂其有才智為什長。胥，私呂翻，又思餘翻。〕金紫普施於輿皁。〔左傳羋無字曰：人有十等，王臣公，公臣大夫，大夫臣士，士臣皁，皁臣輿，輿臣隸，隸臣僚，僚臣僕，僕臣臺。〕當今所病，方在爵輕，設法貴之，猶恐不重，若又自棄，將何勸人！夫誘人之方，惟名與利，名近虛而於教為重，利近實而於德為輕。〔近，其靳翻。〕專實利而不濟以虛，以，則耗頤而物加不給；守虛名而不副之以實，則誕謾而人情不趨。〔誕謾，虛言也。趨，七喻翻，又音如字。〕故國家命秩之制，有職事官，有散官，有勳官，有爵號，然掌務而授俸者，唯繫職事之一官也，此所謂施實利而寓虛名者也。其勳、散、爵號三者所，大抵止於服色、資蔭而已，〔服色，謂紫、緋、淺緋、深綠、淺綠、深青、淺青及黃，其色　各以品為差。資廕，謂隨資品得廕其子若孫及會孫也。〕此所謂假虛名而佐實利者也。今之員外、試官、頗同勳、散、爵號，雖則授無費祿，受不佔員，〔佔，之贍翻。〕然而突銛鋒、排患難者則以是賞之，〔銛，息廉翻，利也。難，乃旦翻。〕竭筋力、展勞效者又以是酬之。若獻瓜果者亦授試官，則彼必相謂曰，『吾以忘軀命而獲官，此以進瓜果而獲官，是乃國家以吾之軀侕同於瓜果矣。』視人如草木，誰復為用哉！〔復，扶又翻。〕今陛下既未有實利以教勸，又不重虛名而濫施，人無藉焉。則後之立功者，將曷用為賞哉！」
贄在翰林，為上所親信，居艱難中，雖有宰相，大小之事，上必與贄謀之，故當時謂之內相，〔相，息亮翻；下同。〕上行止必與之俱。梁、洋道險，嘗與贄相失，經夕不至，上驚憂涕泣，募得贄者賞千金。久之，乃至，上喜甚，太子以下皆賀。然贄數直諫，迕上意，〔數，所角翻。迕，五故翻。〕盧杞雖貶官，〔杞貶官，見上捲上年。〕上心庇之。贄極言杞姦邪致亂，上雖貌從，心頗不悅，故劉從一、姜公輔皆自下陳登用，〔二人為相見捲上年。劉從一自吏部郎中，姜公輔自翰林學士。下陳，猶下列也。〕贄恩遇雖隆，未得為相。〔為上追仇陸贄盡言而貶贄張本。〕
壬辰，車駕至梁州。山南地薄民貧，自安、史以來，盜賊攻剽，〔剽，匹妙翻。〕戶口減耗太半，雖節制十五州，〔十五州，梁、洋、興、鳳、通、渠、集、蓬、 利、壁、巴、閬、果、金也。〕租賦不及中原數縣。及大駕駐蹕，糧用頗窘。上欲西幸成都，嚴震言於上曰：「山南地接京畿，李晟方圖收復，藉六軍以為聲援偌幸西川，則晟未有收復之期也。」眾議未決，會李晟表至，言，「陛下駐蹕漢中，所以繫億兆之心，成滅賊之勢；若規小，〔規小，謂欲幸成都以便資用。捨大，謂捨與復之功而荀安於一隅。〕遷都岷、峨，則士庶我失望，雖有猛將謀臣，無所施矣！」上乃止。嚴震百方以聚財賦，民不至困窮而供億無乏。牙將嚴礪，震之從祖弟也，震仗掌轉餉，事甚脩辨。〔史大言嚴震供搿車駕無闕之功。辨，讀曰辦。〕【章：十二行本正作「辦」；乙十一行本同。】
12初，奉天圍既解，李楚琳遺使作貢，上不得已除鳳翔節度使，而心惡之。〔惡其殺張鑑而附朱泚，且在肘腋之下也。惡，鳥翻。〕議者言楚琳凶逆反覆，若不隄防，恐生窺伺〔伺，相吏翻。〕由是楚琳使者數輩至，上皆不引見，〔見，賢遍翻。〕留之不遺。甫至漢中，欲以渾瑊代楚琳鎮鳳翔，陸贄上奏，以為：「楚琳殺帥助賊，〔事見二百二十八卷建中四年。帥，所類翻。〕其罪固大，但以乘輿未復，大憝猶存，〔書雲：元惡大憝。憝，遺惡也，音徒對翻。〕勤王之師悉　在畿內，急宣速告，晷刻是爭。〔言，較晷刻而爭遲速也。〕商嶺則道迂且遙，駱谷復為盜所扼，〔復，扶又翻。〕僅通王命，雖在褒斜，〔據九域志，商州之路， 達金、洋皆數百里，而洋又遠於金。自商州西至長安復二百餘裏，則其路迂遙，至長安蓋一千一百餘裏。自駱谷關至洋州亦五百餘裏。惟寶雞南入大散關，至梁州五 百里而近。宋白曰：興元府東北至長安，取駱谷路六百五十二里，取斜谷路九百二十三里，驛路一千二百二十三里。〕此路若又阻艱，南北遂將敻絕。〔敻，休正 翻。〕以諸鎮危疑之勢，居二逆誘脅之中，〔二 逆，謂朱泚、李懷光也。誘，音西。〕洶洶羣情，各懷向背。〔背，蒲妹翻。〕儻或楚琳發憾，公肆猖狂，南基要衝，〔塞，悉則翻。〕東延巨猾，則我咽喉梗而心 膂分矣。〔咽，因肩翻。〕今楚琳能兩端顧望，乃是又誘其衷，〔兩端顧望，謂李楚琳外奉朝廷而陰事朱泚﹖杜預曰：衷，中也。陸德明曰：衷，音中，或丁仲 翻。〕故通歸塗，將濟大業。陛下誠宜深以為念，厚加撫循，得其遲疑，便足集事。必欲精求素行，追抉宿疵，〔行，下孟翻。抉，於決翻。〕則是改過不足以補愆，自新不足以贖罪。凡今將吏，豈得盡無疵瑕，人皆省思，〔省，悉景翻。〕孰免疑畏！又況阻命之輩，脅從之流，自知負恩，安敢歸化！斯釁非小，所宜速圖。伏願陛下思英主大略，勿以小不忍虧撓興復之業也。」〔撓，奴教翻。〕上釋然開悟，善待楚琳仗者，優詔存忍之。
13丁酉，加宣武節度使劉洽同平章事。
14己亥，以行在都知兵馬使渾瑊同平章事兼朔方節度使，朔方、邠寧、振武、永平、奉天行營兵馬副元帥。〔將罷李懷光兵權，故先用渾瑊。〕
15庚子，詔數李懷光罪惡，〔數，所具翻，又所主翻。〕敘朔方將士忠順功名，猶以懷光舊勳，曲加容貸，其副元帥、太尉、中書令、河中尹井苜方諸道節度、觀察 等使，宜並罷免，〔將，即亮翻。貸，來戴翻。考異曰：舊高郢傳曰：「懷光歸河中，又欲悉眾而西。時渾瑊軍孤，臺灣省帥未集、郢與李鄘誓死駐之。 屬懷光長子璀候郢，郢乃諭以逆順曰：『人臣所宜效順，且自天寶以來，阻兵者今復誰在！況國家自有天命，非獨人力，今若恃眾西向，自絕於天，安知三軍不有奔 潰者乎！』李璀震懼，流淚氣索。明年春，郢與都知兵馬使呂鳴嶽、都虞候張延英同謀，間道上表。及受密詔事泄，二將立死，懷光乃大集將卒，白刃盈庭，引郢詰之。郢挺然抗詞，無所慚隱，憤氣感發，觀者淚下；懷光慚沮而止。」按實錄：懷光以與元元年三月甲申走歸汀中。己亥，以渾瑊為副元帥。四月辛丑朔，始臨軒受瑊節鉞，與郢傳年月全不相應。今不取。〕授太子太保；其所管兵馬，委本軍自舉一人功高望重者便宜統，領，速具奏聞，當授旌旄，以從人慾。〔旌旄，猶言節旄也。〕
16夏，四月，壬寅，以邠寧兵馬使韓遊緕為邠寧節度使。癸卯，以奉天行營兵馬使戴休顏為奉天行營節度使。
17靈武守將甯景璿為李懷光治第，別將李如暹曰：「李太尉逐天子，而景璿為之治第，〔治，直之翻。為，於偽翻。〕是亦反也！」攻而殺之。
18甲辰，加李晟鄜坊、京畿、渭北、商華副元帥。〔分李懷光兵柄以授李晟、渾瑊。鄜，音夫。華，戶化翻。〕晟家百口及神策軍士家屬皆在長安，朱泚善遇之。軍中有言及家，晟怒曰：「爾敢為賊為間！」〔為賊，於偽翻。問，古莧翻。〕立斬之。軍士未授春衣，盛夏猶衣裘褐，〔猶衣，於既翻。〕終無叛志。〔史言李晟以忠義感激士心。〕
乙巳，以陜虢防遏仗唐朝臣為河中、同絳節度使。〔陜，失冉翻。〕前河中尹李齊運為京兆尹，供晟軍糧役。〔役者，輓輸浚築之事。〕
19庚戌，以魏博兵馬使田緒為魏博節度使。
20渾瑊帥諸軍出斜谷，〔制，讀曰率。〕崔漢衡勸吐蕃出兵助之，尚結贊曰：「邠軍不出，將襲我後。」韓遊緕聞之，遺其將曹子達將兵三千往會瑊軍，吐蕃遺其將論莽羅依將兵二萬從之。李楚琳遺其將石鍠將卒七百從瑊拔武功，〔鍠，戶盲翻。〕庚戌，朱泚遺其將韓旻攻武力，鍠以其眾迎降。瑊戰不利，收兵登西原。〔其地高平，在武功縣西，故曰　西原。〕會曹子達以吐蕃至，擊旻，大破之於武亭川，〔考異曰：邠志雲「十日破旻等」　，而實錄雲「乙丑」，蓋奏到之日也。今從邠志。〕斬首萬餘級，旻僅以身免。瑊遂引兵　屯奉天，與李晟東西相應，以逼長安。
21上欲為唐安公主造塔，厚葬之，〔時唐安公主薨於堿固。塔，浮圖也。為，於偽翻。〕諫議大夫、同平章事姜公輔表諫，以為「山南非久安之地，公主之葬，會歸上都，〔會，合也，要也。上都，謂長安。〕此宜儉薄，以副軍須之急。」〔凡行軍資糧器械所須者，皆謂之軍須。〕上使謂陸贄曰：「唐安造塔，其費甚微，非宰相所宜論。公輔正欲指朕過失，自求名耳，相負如此，當如何處之﹖」〔相，息亮翻。處，昌呂翻。〕贄上奏，以為公輔任居宰相，遇事論諫，不當罪之，其略曰：「公輔頃與臣同在翰林，臣今據理辯直則涉於私黨之嫌，希旨順成則違於匡輔之義；涉嫌止貽於身患，違義實玷於君恩。徇身忘君，臣之恥之！」〔玷，都念翻，玉病也。〕又曰：「唯闇惑之主，則怨讟溢於下國而耳不欲聞，腥德達於上天而心不求寤，〔讟，徒牧翻，謗也。〕書呂刑曰：德刑發聞惟腥。迨乎顛覆，猶禾知非。」又曰：「當問理之是非，豈論事久大小！虞書曰：『兢兢業業，一日二日萬幾』〔幾，居希翻。見皋陶謨。〕唐、虞之際，主聖臣賢，慮事之微日至萬收，然則微之不可不重也如此，陛下又安可忽而不念乎！」又曰：若以諫爭為指過，〔爭，讀日諍。〕則剖心之主不宜見罪於哲王；〔武王數紂之罪曰：斮朝涉之脛，剖賢人之心。〕以諫爭為居名，則匪躬之臣不應垂訓於聖典。」〔易曰：王臣蹇蹇，匪躬之故。應，一凌翻。〕又曰：「假有意將指過，諫以居名，但能聞善而遷，見諫不逆，則所指者適足以彰陛下莫大之善，所取者適足以資陛下無疆之休。因而利焉，所獲多矣。儻或怒其指過而不改，則陛下招惡直之譏；〔惡，烏路翻，又如字。〕黜其取名而不容，則陛下被違諫之謗；〔被，皮義翻。〕是乃掩己過而過彌著損彼名而名益彰。果而行之，所失大矣。」上意猶怒，甲寅，罷公輔為左庶子。
22加西川節度仗張延賞同平章事，賞其供億無乏故也。〔上在漢中，藉西川供億，為張延賞入相張本。上，時掌翻。使，疏吏翻。〕
23朱泚、姚令言數遺人誘涇原節度仗馮河清，〔泚，且禮翻，又音此。數，所角翻。所角翻。誘，音西。使，疏吏翻。〕河清皆斬其仗者。大將田希鑒密與泚通，殺河清，以軍府附於泚；泚以希鑒為涇原節度仗。〔將，即亮翻。考異曰：邠志曰：「與元元年四月，渾公受鉞專徵，出斜谷，崔公勸吐蕃分軍應援。尚結贊曰：『邠軍不出，乘我也。』韓公使曹子達帥甲三千赴於渾公，吐蕃乃以二萬餘從之。李楚琳仗石鍠以卒七百人從渾公進收武功，遂居之。十日，朱泚使韓旻、田旻以卒三千寇武功，渾公禦之，陳於東郊。石鍠以其卒降旻於陳。渾公軍敗，乃馳登西原，建旗收卒。會邠師以吐蕃至，賊不知，乃悉眾追渾公，遂為吐蕃所覆，皆死焉。田旻以馬逸獲免。吐蕃既勝泚軍，乃大掠而去。涇人相傳，言吐蕃助國有功，將以叛卒之拏賞而歸之。涇人曰：『不殺馮公，雖吾親族，亦將不免矣。』十四日，涇卒殺河清，以田希鑒請命於泚。泚授希鑒涇原節度大仗，賜金帛，使和西戎，西戎皆受賂焉。希鑒疏涇將之不與己者以告朱泚，請殺之。泚曰：『我曲彼直』，不許。」按希鑒殺河清，必有宿謀，或為此訛言以搖眾耳。今從實錄。河清死在三月，今從邠志。〕
24上問陸贄：「近有卑官自山北來者，〔梁州，在山南。岥雍，在山北。〕率非良士。有邢建者，論說賊勢，語最張皇，〔皇，大也。〕察其事情，頗似窺覘，〔覘，醜廉翻，又醜豔翻。〕今已於一所安置。如此之類，更有數人，若不追尋，恐成姦計。卿試思之，如何為便﹖」贄上奏，以為今盜據宮闕，有冒涉險遠來赴行在者，當量加恩賞，豈得復猜慮拘囚！〔量，音良。復，扶又翻。〕其略曰：「以一人之聽覽而欲窮宇宙之變態，以一人之防慮而求勝億兆之姦欺，役智彌精，失道彌遠。項籍納秦降卒二十萬，慮其懷詐復叛，一舉而盡阬之，其於防虞，亦已甚矣。〔阬降卒事見九卷漢高祖元年。〕漢高豁達大度，天下之士至者，納用不疑，其於備慮，可謂疏矣。〔疏，與疏同。〕然而項氏以滅，劉氏以昌，蓄疑之與推誠，其效固不同也。秦皇嚴肅雄猜，而荊軻奮其陰計；〔事見七卷秦始皇二十年。〕光武寬容博厚，而馬援輸其坎誠。〔事見四十一卷漢世祖建武四年。〕豈不以虛懷待人，人亦思附；任數御物，物終不親！情思附則感而悅之，雖寇讎化為心膂矣；意不親則懼而阻之，雖骨肉結為仇慝矣。」又曰：「陛下智出庶物，有輕待人臣之心；思同萬機，有獨馭區寓之意；謀吞眾略，有過慎之防；明照羣情，有先事之察；〔先，悉薦翻。〕嚴束百辟，有任刑致理之規；威制四方，有以力勝殘之志。〔此數語，曲盡德宗心事，異日安免追仇乎！〕由是才能者恐於不任，忠藎者憂於見疑，〔藎，徐刃翻。詩：王之藎臣。毛氏傳曰：藎進也。〕著勳業者懼於不容，懷反側者迫於及討，馴致離叛，構成禍災。天子所作，天下式瞻，小猶慎之，矧又非小！願陛下以覆車之轍為戒，實宗莊無疆之休。」
25丁巳，以前山南東道節度使南皮賈耽為工部尚書。先是，耽使行軍司馬樊澤奏事行在，〔先，悉薦翻。〕澤既復命，方大宴，有急牒至，以澤代耽為節度使。〔事見上卷興元元年。〕耽內牒懷中，宴飲如故，顏色不改；宴罷，召澤告之，且命將吏謁澤。牙將張獻甫怒曰：「行軍為尚書問天子起居，〕為，於偽翻。〕乃敢圖節鉞，奪尚書土地，事人不思，【章：十二行本「忠」下有「眾心不服」四字；乙十一行本同。】請殺之。」耽曰：「是可言也！天子所命，即為節度使矣！」即日離真，以獻甫自隨，軍府遂安。〔即日離鎮，既得「君命召，不伏駕」之義，亦所以遏亂原。以張獻甫自隨，則樊澤無所猜嫌，亦所以全獻甫也。離，力智翻。〕
26左僕射李揆自吐蕃還，甲子，薨於鳳州。〔李揆入吐蕃見二百二十八卷建中四年。蓋自吐蕃還赴興元，至鳳州而薨。〕
27韓遊瑰引兵會渾瑊於奉天。
28丙寅，加平盧節度使李納同平章事。
29丁卯，義王玼薨。〔玼，玄宗子。玼，音此，又且禮翻。〕
30朱滔攻貝州百餘日，馬寔攻魏州亦踰四旬，皆下能下。賈林復為李抱真說王武俊，〔復，扶又翻。為，於偽翻。說，輸芮翻。〕曰：「朱滔志吞貝、魏，復值田悅被害，〔復，扶又翻。〕儻旬日不救，則魏博皆為滔有矣。魏博既下，則張孝忠必為之臣。〔張孝忠時鎮易、定。〕滔連三道之兵，〔三道，謂幽州、易定、魏博。〕益以回紇，〔時回紇遺兵助滔。〕進臨常山，〔恆州常山郡，王武俊居之。〕明公欲保其宗族，得乎！常山不守，則昭義退保西山，〔自常山南至趙州，皆恆冀巡屬。又西南抵刑州界，即昭義巡屬，阻山以為固。〕河朔盡入於滔矣。不若乘貝、魏未下，與昭義合兵救之；滔既破亡，則關中喪氣，朱泚不日梟夷，〔朱泚竊據關中，滔破則泚喪氣矣。〕鑾輿反正，諸將之功，孰有居明公之右者哉！」武俊悅，從之。
戊辰，武俊軍於南宮東南，抱真自臨洺引兵會之，與武俊營相距十里。兩軍尚相疑，明日，抱真以數騎詣武俊營；賓客共諫止之，抱真命行軍司馬盧玄卿勒兵以俟，曰：「吾之此舉，繫天下安危，若其不還，領軍事以聽朝命亦惟子，勵將士以雪讎恥亦惟子。」言終，遂行。武俊嚴備以等之，抱真見武俊，敘國家禍難，〔難，乃旦翻。〕天子播遷，持武俊哭，流涕縱橫。〔縱，子容翻。〕武俊亦悲不自勝，〔勝，音升。〕左右莫能仰視，遂與武俊約為兄弟，武俊當何以為報乎！滔所恃者呇紇耳，不足畏也。戰日，願十口按轡臨視，武俊決為十兄破之。」〔決為，於偽翻。〕抱真退入武俊帳中，酣寢久之；武俊感激，等之益恭，指心仰天曰：「此身已許十兄死矣！」〔史言抱真推心等武俊以成大功。遂連營而進。〕
31山南地熱，上以軍士未有春服，亦自御裌衣。〔裌，音夾。〕
