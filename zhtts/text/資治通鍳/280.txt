△卷第二百七十九
後唐紀八〔起閼逢敦搖（甲午）二月，盡旃蒙協洽（乙未），凡一年有奇。〕
潞王下
清泰元年（甲午、九三四）
1二月，癸酉，蜀主以武泰節度使趙季良為司空兼門下侍郎、同平章事，領節度使如故。〔趙季良遂為孟蜀佐命元臣。〕
2吳人多不欲遷都者，〔吳遷都之議，始上卷明宗長興四年。〕都押牙周宗言於徐知誥曰：「主上西遷，公復須東行，〔都押牙，鎮海、寧國兩鎮都押牙也。昇州於揚州為西，提州於昇州為東。言吳主若西金陵，徐知誥須東鎮江都也。復，夫又翻。〕不惟勞費甚大，且違眾心。」丙子，吳主遣宋齊丘如金陵，諭知誥罷遷都。
先是，知誥久有傳禪之志，〔先，悉薦翻；下先己同。〕以吳主無失德，恐眾心不悅，欲待嗣君；宋齊丘亦為然。一旦，知誥臨鏡鑷白髭，〔鑷，尼輒翻。髭，即移翻。在口上曰髭，在下曰鬚，在頰曰髯。〕歎曰：「國家安而吾老矣，奈何﹖」周宗知其意，請如江都，微以傳禪諷吳主，且告齊丘。齊丘以宗先己，心疾之，〔先，悉薦翻。〕遣使馳詣金陵，手書切諫，以為天時人事未可；知誥愕然。〔徐知誥不意宋齊丘立異，而忽睹其異議，故愕然。使，疏吏翻。〕後數日，齊丘至，請斬宗以謝吳主，乃黜宗為池州副使。〔池州副使，池州團練副使也。〕久之，節度副使李建勳、行軍司馬徐玠等屢陳知誥功業，宜早從民望，召宗復為都押牙。知誥由是疏齊丘。〔為宋齊丘邀君得禍張本。鳴呼，為人臣者，當易姓之際，謹毋以功名自居。荀文若以之阻毒而逝，劉穆之以之發病而死，範雲恐後時不及，療疾以求速愈，至於促壽而不暇顧；若宋齊丘之疾周宗，又其輕淺者耳。〕
3朱弘昭、馮貲不欲石敬瑭久在太原，且欲召孟漢瓊，〔孟漢瓊權知天雄軍府見上捲上年。〕己卯，徙成德節度使範延光為天雄節度使，代漢瓊；徙潞王從珂為河東節度使，兼北都留守；徙不敬瑭為成德節度使。皆不降制書，但各遣使臣持宣監送赴鎮。〔宣，樞密院所行文書也。是後漢隱帝時郭威以樞密院頭子易置西京留守，豈非習於聞見面而不以為異邪！西班有大使臣、小使臣。監，古銜翻。〕
4吳主詔徐知誥還府舍。〔徐知誥虛府舍以待吳主見上卷本年。〕甲申，金陵大火；乙酉，又火。知誥疑有變，勒兵自衛。【章：十二行本「衛」下有「己丑，復入府舍」六字；乙十一行本同；退齋校同；張校同，雲無註本亦無。】徐知誥之自衛，其心猶王建也。〕
5潞王既與朝廷猜阻，朝廷又命洋王從璋權知鳳翔。從璋性粗率樂禍，〔樂，音洛。〕前代安重誨鎮河中，手殺之；〔見二百七十七卷明宗長興二年。〕潞王聞其來，尤惡之，〔惡，烏路翻。〕欲拒命則兵弱糧少，〔少，詩沼翻。〕不知所為，謀於將佐，皆曰：「主上富於春秋，政事出於朱、馮，大王功名震主，離鎮必無全理，〔離，力智翻。〕不可受也。」〔言不可受代。〕王問觀察示判官滴河馬胤孫〔隋閏皇十六年置滴河縣，屬渤海郡，唐屬棣州。九域志：滴河縣在棣州西南八十里。註雲：漢都尉許商鑿此河近海，故以商為名，後人加「水」焉。〕曰：「今道京師，當何向為便﹖」〔發此問以觀眾意。〕對曰：「君命召，不俟駕。〔弔論語孔子之言。〕臨喪赴鎮，又何疑焉！諸人兇謀，不可從也。」眾哂之。〔言當過京師臨大行之喪，然後赴太原也。馬胤孫之言，儒生守經學之言也。是時勸潞王拒命者以其言為不達時變，故相與哂之。哂，矢忍翻。笑不壤顏為哂。〕王乃移檄鄰道，言「朱弘昭等乘先帝疾亟，殺長立少，〔謂殺從榮而立帝也。長，佑兩翻。少，詩照翻。〕專制朝權，別疏骨肉，動搖藩垣，〔謂易置石敬瑭乃己也。朝，宜遙翻；下同。別，彼列翻。〕懼傾覆社稷。今從珂將入朝以清君側之惡，而力不能獨辦，願乞靈鄰藩以濟之。」
潞王以西都留守王思同當東出之道，〔自鳳翔趣洛陽，道出長安。〕尤欲與之相結，遣推官郝詡、押牙朱廷又等相繼詣長安，說以利害，〔說，式芮翻。〕餌以美妓，〔妓，渠綺翻。〕不從則令就圖之。思同謂將吏曰：「吾受明宗大恩，〔王恩同自燕降晉，梁、晉相距，思同未嘗有戰功，明宗時以久次為節度使，故自言受大恩。〕今與鳳翔同反，無使事成而榮，猶為一時之叛臣，況事敗而辱，流千古之醜跡乎！」遂執詡等，以狀聞。時潞王使者多為鄰道所執，不則依阿操兩端，〔不，讀曰否。操，七刀翻。〕惟隴州防禦使相里金傾心附之，〔隴州東至鳳翔一百五十里。遣判官薛文遇往來計事。〔薛文遇由此為潞王所信用。〕金，幷州人也。〕
朝廷議討鳳翔。康義誠不欲出外，恐失軍權，〔明宗以康義誠朴忠，豈知其陰狡乃爾邪！〕請以王思同為統帥，〔帥，所類翻。〕以羽林都指揮使侯益為行營馬步軍都虞候。〔宋白曰：長興二年二月，敕衛軍神捷、神威、雄武及魏府廣捷已下指揮改為左、右羽林，置四十指揮，每十指揮立為一軍，每一軍置都指揮使一人，兼分為左、右廂。〕益知軍情將變，辭【章：十二行本「辭」下有「疾」字；乙十一行本同。】不行；〔侯益會經鄴都之變，故爾。〕執政怒之，出為商州刺史。〔洛陽至商州八百八十六里。〕辛卯，以王思同為西面行營馬步軍都部置，〔前此用兵置帥，率以都招討使命之。莊宗時，明宗為北面招討使以禦契丹，房知溫為副都部署，當時為都部署者必有其人。又孟知祥拒董璋，以趙廷隱為行營都部署，後遂以為元帥之任，宋氏建國之初猶因而用之。〕前靜難節度使藥彥稠副之，〔難，乃旦翻；下同。〕前絳州刺史萇從簡為馬步都虞候，嚴衛步軍左廂指揮使尹暉、〔宋白曰：應順元年三月，改在京羽林左、右四十指揮為嚴衛左、右軍。然此時羽林指揮使楊思權與嚴衛指揮使尹暉並為西征偏裨，則似羽林與嚴衛並置。〕羽林指揮使楊思權等皆為偏裨。暉，魏州人也。
6蜀主以中門使王處回為樞密使。
7丁酉，加王思同同平章事，知鳳翔行府；以護國節度使安彥威為西面行營都監。思同雖有忠義之志，而御軍無法；潞王老於行陳，將士徼倖富貴者心皆向之。〔行，戶剛翻。陳，讀曰陣。徼，堅堯翻。〕詔遣殿直楚匡祚執亳州團練使李重吉，幽於宋州。〔九域志：亳州西北至宋州一百四十五里。重，直龍翻。〕洋王從璋行至關西，〔函谷關之西也。〕聞鳳翔拒命而還。〔還，從宣翻，又如字。〕
8三月，安彥威與山南西道張虔釗、武定孫漢韶、彰義張從賓、靜難康福等五節度使〔梁、洋、涇、邠四帥井安彥威而五。難，乃旦翻。〕奏合兵討鳳翔。漢韶，李存進之子也。〔晉王克用義見百有餘人，李存進本姓孫，後復本姓。〕
9乙卯，諸道兵大集於鳳翔城下攻之克東西關城，城中死者甚眾。丙辰，復進攻城，〔復，扶又翻。〕期於必取。鳳翔城塹卑淺，守備俱之，眾心危急，潞王登城泣謂外軍曰：「吾未冠從先帝百戰，出入生死，金創滿身，〔冠，古玩翻，創，初良翻。〕以立今日之社稷；汝曹從我，目睹其事。今朝廷信任讒臣，猜忌骨肉，我何罪而受誅乎！」因慟哭。聞者哀之。
張虔釗性褊急，主攻城西南，以白刃驅士卒登城，士卒怒，大詬，〔褊，補典翻。詬，古候翻，又許候翻。〕反攻之，虔釗躍馬走免，楊思權因大呼曰：「大相公，吾主也。」〔楊思權本黨於秦王從榮；從榮死，思權不自安久矣，因乘劫奉潞王。王於明宗諸子為長，故稱為大相公。呼，火故翻；下同。〕遂帥諸軍解甲投兵，請降於潞王，〔帥，讀曰率。降，戶江翻；下同。〕自西門入，以幅紙進潞王曰：「願王克京城日，以臣為節度使，勿以為防、團。」〔防，團，謂防禦、團練使也。〕潞王即書「思權可邠寧節度使」授之。王思同猶未之知，趣士卒登城，〔趣，讀曰促。〕尹暉大呼曰：「城西軍已入城受賞矣。」眾皆棄甲投兵而降，其聲震地。日中，亂兵悉入，外軍亦潰，思同等六節度使皆遁去。〔王思同及張虔釗等五節度為六節度使。按孫漢韶時守興元，當以藥彥稠足六節度之數。〕潞王悉斂城中將吏士民之財以稿軍，至於鼎釜皆估直以給之。〔犒，苦到翻。估，音古。〕丁巳，王思同、藥彥稠等走至長安，西京副留守劉遂雍閉門不內，乃趣潼關。〔趣，七喻翻。〕遂雍，鄩之子也。〔劉鄩，梁將也，明宗以王淑妃故，遂雍皆蒙引拔。〕
潞王建大將旗幸，整眾而東，以孔目官虞城劉延朗為腹 心。〔隋分下邑縣置虞城縣，唐屬未州。丸域志：在州東北五十五里。歐史：潞王起於鳳翔，與共事者五人：節度判官韓昭胤，掌書記李專美，牙將宋審虔，客將房 暠，孔目官劉延朗。乃即位，審虔將兵，專美與薛文遇主謀議，而昭胤、暠乃延朗掌機密。〕潞王始憂王思同等併力據長安拒守，至岐山，〔九域志：鳳翔府岐山縣 東至長安二百四十三里。〕聞劉遂雍不內思同，甚喜，遣使慰撫之。遂雍悉出府庫之財於外，軍士前至者即給賞令過；北潞王至，〔比，必利翻，乃也。〕前軍賞遍，皆不入城，庚申，潞王至長安，遂雍迎謁，率民財以充賞。〔府庫之財僅足以給前軍，其隨潞王繼至者，率民財以給之。〕
是日，西面步軍都監王景從等自軍前奔還，中外大駭。帝不知所為，謂康義誠等曰：「先帝棄萬國，朕外守藩方，〔謂鎮天雄也。〕當是之時，為嗣者在諸公所取耳，朕實無心與人爭國。既承大業，年在幼沖，〔五代會要：明宗崩，帝即位，年二十。〕國事皆委諸公。朕於兄弟門不至榛梗，〔榛梗者，隔塞而不通。榛，側詵翻。梗，古杏翻。〕諸公以社稷大計見告，朕何敢違！軍興之初，皆自誇大，以為寇不足平；今事至於此，何方可以轉禍﹖〔言何術可以轉禍為福。〕朕欲自迎潞王，以大位讓之，若不免於罪，亦所甘心。」朱弘昭、馮贇大懼，不敢對。〔猜間兄弟以起兵端，朱弘昭、馮贇為之也，事敗而禍集，聞帝言乃大懼。〕義誠欲悉以宿衛兵迎降為己功，乃曰：「西師驚潰，蓋主將朱策耳。〔薦王思同者康義誠也，咎王思同者亦康義誠也。將，即亮翻；下同。〕今侍衛諸軍尚多，臣請自往扼其衝要，招集離散以圖後效，幸陛下勿為過憂！」帝遣使召石敬瑭，欲令將兵拒之。義誠固請自行，帝乃召將士慰諭，空府庫以勞之，〔勞，力到翻。〕許以平鳳翔，人更賞二百緡，府庫不足，當以宮中服玩繼之。軍士益驕，無所畏忌，負賜物，揚言於路曰：「至鳳翔更請一分。」〔分，扶問翻。〕
遣楚匡祚殺李重吉於宋州；匡祚榜棰重吉，責其家財。〔前已囚重吉於宋州，今又使就殺之。榜，音彭，棰，此橤翻。〕又殺尼惠明。〔召惠明入禁中見上卷本年。〕
初，馬軍都指揮使朱洪實為秦王從榮所厚，乃朱弘昭為樞密使，洪實以宗兄事之；從榮勒兵天津橋，洪實首為孟漢瓊擊從榮，〔事見上捲上年。首為，於偽翻；下為之同。〕康義誠由是恨之。〔康義誠許迎從榮，而朱洪實擊之，故恨。〕辛酉，帝親至左藏，〔藏，徂浪翻。〕給將士金帛。義誠、洪實共論用兵利害，洪實欲以禁軍固守洛陽，曰：「如此，彼亦未敢徑前，然後徐圖進取，可以萬全。」義誠怒曰：「洪實為此言，欲反邪！」洪實曰：「公自欲反，乃謂誰反！」〔康義誠之心事，朱洪實知之矣。〕其聲漸厲。帝聞，召而訊之，〔訊，問也〕，二人訟於帝前，〔訟者，爭辯是非曲直。〕帝不能辨其是非，遂斬洪實，〔帝但以階級為曲直，而不能察事之是非。〕軍士益憤怒。〔觀上文軍士揚言所云，但欲迎降潞王，何暇憤朱洪實之枉死！蓋憤怒者洪實之從兵耳。〕
壬戌，潞王至昭應，〔宋大中祥符八年改昭應縣為臨潼縣。九域志：在長安東五十里。〕聞前軍獲王思同，王曰：「思同雖失計，然盡心所奉，亦可嘉也。」癸亥，至靈口，〔九域志：臨潼縣之零口鎮是也。〕前軍執思同以至，王責讓之，對曰：「思同起行間，行間，〔行，戶剛翻。〕先帝握之，位至節將，〔節將，言建節而為大將。將，即亮翻。〕常愧無功以報大恩。非不佑附大王立得富貴，助朝廷自取禍殃，但恐死之日無面目見先帝於反下耳。〔潞王聞王思同之言，豈不內愧乎！〕敗而釁鼓，固其所也。請早就死！」王為之改容，曰：「公且休矣。」王欲宥之，而楊思權之徒恥見其面。〔楊思權等背順附逆，故恥見思同。〕王之過長安，〔過，古禾翻，又如字。〕尹暉盡取思同家資乃妓妾，屢言於劉延朗曰：「若留思同，〔留者，言活之使留於人世。妓，渠綺翻。〕慮失士心。」屬王醉，〔屬，之慾翻。〕不待報，擅殺思同乃其妻子。王醒，怒延朗，嗟惜者累日。
10癸亥，制以康義誠為鳳翔行營都招討使，以王思同副之。
甲子，潞王至華州，獲藥彥稠，囚之。乙丑，至閿鄉。九域志：華州東至閿鄉九十里，自閿鄉東至陝州一百七十里。華，戶化翻。閿，武巾翻，亦作「閺」。〕朝廷前後所發諸軍，遇西軍皆迎降，無一人戰者。丙寅，康義誠引侍衛兵發洛陽，詔以侍衛馬軍指揮使安從進為京城巡檢；從進已受潞王書，潛布腹心矣。
是日，潞王至靈寶，〔靈寶縣在陝州西四十五里。〕護國節度使安彥威、匡國節度使安重霸皆降，〔莊宗同光四年，安重霸以州降。重，宜龍翻。〕惟保義節度使康思立謀固守陜城以俟康義誠。〔陝，失冉翻。〕先是，捧聖五百騎戍陝西，為潞王前鋒，至城下，呼城上人曰：「禁軍十萬已奉新帝，爾輩數人奚為！徒累一城人塗地耳。」〔先，悉薦翻。累，力瑞翻。〕於是捧聖卒爭出迎，思立不能禁，不得已亦出迎。
丁卯，潞王至陜，僚佐說王曰：「今大王將乃京畿，傳聞乘輿已播遷，〔說，式芮翻。乘，繩證翻。〕大王宜少留於此，先移書慰安京城士庶。」王從之，移書諭洛陽文武士庶，惟朱夕昭、馮贇兩族不赦外，自餘勿有憂疑。
康義誠軍至新安，〔新安縣西距陝州二百餘裏。〕所部將士自相結，百什為羣，棄甲兵，爭先詣陝降，纍纍不絕。義誠至乾壕，〔九域志：陝州陝縣有乾壕鎮。乾，音幹。〕麾下纔數十人；遇潞王侯騎十餘人，義誠解所佩弓劍為仩，因侯騎請降於潞王。
戊辰，閔帝聞潞王至陝，義誠軍潰，憂駭不知所為，急遣【章：十二行本「遣」下有「中」字；乙十一行本同。】使召朱弘昭謀所向，弘昭曰：「急召我，欲罪之也。」赴井死。安從進聞弘昭死，殺馮貲於第，滅其族，〔考異曰：張昭閔帝實錄：「帝召弘昭不至，俄聞自殺，乃令從進殺貲。」按從進傳貲首於陝，則貲死非閔帝之命明矣。今不取。〕傳弘昭、貲首於潞王。帝欲奔魏州，召孟漢瓊使詣魏州為先置；〔先置者，先路置頓也。〕漢瓊不應召，單騎奔陝。
初，帝在藩鎮，愛信牙將慕容遷，及即位，以為控鶴指揮使；帝將北渡河，密與之謀，使帥部兵守玄武門。〔玄武門，洛陽宮城北門。帥，讀曰率；下同。〕是夕，帝以五十騎出玄武門，謂遷曰：「朕且幸魏州，徐圖興復，汝帥有馬控鶴從我。」遷曰：「生死從大家。」乃陽為團結；帝既出，即闔門不行。〔史言自古以來，眾叛親離未有甚於此時。〕
己巳，馮道等入朝，乃端門，聞朱、馮死，帝已北走；道及劉昫欲歸，〔昫，香句翻，又許羽翻。〕李愚曰：「天子之出，吾輩不預謀。今太后在，宮，吾輩當至中書，遣小黃門取太后進止，然後歸第，人臣之義也。」道曰：「主上失守社稷，人臣惟君是奉，無君而入宮城，恐非所宜。〔唐之兩都，三省及寺監皆在宮城之內。〕潞王已處處張榜，不若歸俟教令。」乃歸。至天宮寺，安從進遣人語之曰： 〔語，失倨翻。〕「潞王倍道而來，且至矣，相公宜帥百官至穀水奉迎。」〔穀水在洛陽城西。〕乃止於寺中，召百官。中書舍人盧導至，馮道曰：「俟舍人久矣， 所急者勸進文書，宜速具草。」〔草者，草創其辭。〕導曰：「潞王入朝，百官班迎可也；設有廢立，當俟太后教令，豈可遽議勸進乎﹖」道曰：「事當務實。」導 曰：「安有天子在外，人臣遽以大位勸人者邪！若潞王守節北面，以大義見責，將何辭以對！公不如帥百官詣宮門，進名問安，取太后進止，則去就善矣。」〔或問 馮道、李愚、盧導之論，其於新舊君之際孰為合於義乎﹖曰：皆非也。此如羣奴之事主，家主死而有二子，其一養子也，其一親子也。養子與親子爭家政，養子勝而親子不勝，一奴曰，「皆郎君心，梧從其勝者而輔之；」一奴之心本亦附勝者，而不敢公言附欴也，曰：「吾將決諸主母。」馮道、李愚之謂也。或曰：盧導之言如何﹖曰：盧導之不肯草勸進文書，是也；若其持論，則猶李愚也。至於言去就之善，若是者得為善乎﹖其言之非殆有甚於李愚矣。曰：然則為馮道、李愚者當何如﹖曰：若漢人之論相，主在與在，主亡與亡可也；然亦僅可而已，未能盡相道也。夫子之言曰：「危而不持，顛而不扶，則將焉用彼相矣！」明乎此，則為相者貴於持危扶顛，不以但能盡死為貴也。〕道未及對，從進屢遣人趣之曰：「潞王至矣，太后、太妃已遣中使迎勞矣，〔趣，讀曰促。勞，力到翻。〕安得百官無班！」道等即紛然而去。既而潞王未至，三相息於上陽門外，〔三相，馮道、李愚、劉昫也。上陽門，上陽宮門也。上陽宮在洛陽宮城西。〕盧導過於前，道復召而語之，〔復，扶又翻。語，牛倨翻。〕導對如初。李愚曰：「舍人之言是也。吾輩之罪，握髮不足數。」〔用戰國須賈之言。擢，拔也。數，所具翻。〕
康義誠至陝待罪，潞王責之曰：「先帝晏駕，立嗣在諸公；今上亮陰，政事出諸公，何為不能終始，陷吾弟至此乎﹖」義誠大懼，叩頭請死。王素惡其為人，〔惡，烏路翻。〕未欲遽誅，且宥之。馬步都虞候萇從簡、左龍武統軍王景戡皆為部下所執，降於潞王，東軍盡降。〔東軍，謂自洛陽來者。〕潞王上牋於太后取進止，遂自陝而東。
夏，四月，庚午朔，未明，閔帝至衛州東數裏，遇石敬瑭；〔石敬瑭自河東來朝，至此而遇帝。〕帝大喜，問以社稷大計，敬瑭曰：「聞康義誠西討，何如﹖陛下何為至此﹖」帝曰：「義誠亦叛去矣。」敬瑭俛首長歎數四，〔俛，音免。〕曰：「衛州刺史王弘贄，宿將習事，請與圖之。」〔王弘贄從敬班伐蜀，嘗為偏將。石敬瑭欲擁帝還衛州，以授夕贄，使為之所耳。〕乃往見弘贄問之，弘贄曰：「前代天子播遷多矣，然皆有將相、侍衛、府庫、法物、，使羣下有所瞻仰；今皆無之，獨以五十騎自隨，雖有忠義之心，將若之何﹖」敬瑭還，見帝於衛州驛，〔自弘贄所還見帝。〕以弘贄之言告弓箭庫使沙守榮。奔洪進前責敬瑭曰：〔沙姓，古夙沙氏之後。史炤曰；奔，性也。古有賁姓，音奔，又音肥，後遂為奔。〕「公明宗愛伲，〔以敬瑭尚明宗女也。〕富貴相與共之，憂患亦宜相恤。今天子播越，委計於公，冀圖興復，乃以此四者為辭，〔四者，謂敬瑭所言無將相、侍衛、府庫、法物從行幸也。〕是直欲附賊賣天子耳！」〔直指石敬瑭心術。〕守榮抽佩刀欲刺之，〔刺，七亦翻。〕敬瑭親將陳暉救之， 守榮與暉鬬死，洪進亦自刎。〔刎，扶粉翻。〕敬瑭牙內指揮使劉知遠引兵入，盡殺帝左右及從騎，獨置帝而去。〔考異曰：閔帝實錄：「庚午朔四鼓，帝至衛州東 七八里，遇敬瑭。」竇貞固晉高祖實錄：「始，帝欲與少主俱西，斷孟津，北據壺關，南向徵諸侯兵，乃啟問康義誠西討作何制置」云云。蘇逢吉漢高祖實錄：「是 夜偵知少帝伏甲欲與從臣謀害晉高祖，詐屏人對語，方坐庭廡。帝密遣御士石敢袖鎚立於後，俄頃伏甲者起，敢有勇力，擁晉祖入一室，以巨木塞門，敢力當其鋒， 死之。帝解佩刀，遇夜晦，以在地葦炬未然者奮擊之。眾謂短兵也，遂散走。帝乃匿身長垣下，聞帝親將李洪信謂人曰：『石太尉死矣。』帝隔垣呼洪信曰：『太尉無恙。』乃踰垣出就洪信兵，共護晉祖，殺建謀者，以少主授王弘贄。」南唐烈祖實錄：「弘贄曰：『今京國阽危，百官無主，必相率龎神器西向。公何不囚少帝西迎潞王，此萬全之計。』敬瑭然其語。」按為晉、漢實錄者必為二祖飾非。今從閔帝實錄。〕敬瑭遂趣洛陽。〔趣，七喻翻。〕
是日，太后令內諸司至乾壕迎潞王，〔考異曰：廢帝實錄：「三十日，太后傳令至，井內司迎奉至乾壕，帝促令還京。」按長曆，三月辛丑朔，四月庚午朔；三月無三十日，廢帝實錄誤也。〕王亟遣還洛陽。
初，潞王罷河中，歸私第，〔事見二百七十七卷明宗長興元年。〕王淑妃數遣孟漢瓊存撫之。〔數，所角翻。〕漢瓊自謂於王有舊恩，至澠池西，〔九域志：澠池在洛陽之西一百五十六里。澠，彌兗翻。澠池，縣名。〕見王大器，欲有所陳，王曰：「諸事不言可知。」仍自預從臣之烈，〔從，才用翻。〕王即命斬於路隅。
11山南西道節度使張虔釗之討鳳翔也，留武定節度使孫漢韶守興元。虔釗既敗，奔歸興元，與漢韶舉兩鎮之地降於蜀；蜀主命奉鑾肅衛馬步都指揮使、昭武節度使李肇將兵五千還利州，〔李肇本鎮昭武，蜀主召之入領宿衛，今使將兵還鎮以應接梁、洋。〕右匡聖馬步都指揮使、寧江節度使張業將兵一萬屯大漫天以迎之。〔先是，蜀主以兵疲民困，不用趙隱取山南之計，今乘時而坐得之，其庸多矣。〕
12壬由，潞王至蔣橋，百官班迎於路，傳教以未拜梓宮，未可相見。〔傳教，謂傳令也。王所下令為教。〕馮道等皆上牋勸進。〔終不用盧之言。〕王入謁太后、太妃，詣西宮，伏梓宮慟哭，自陳詣闕之由。馮道帥百官班見，〔見，賢遍翻。〕拜；〔句絕。〕王答拜。道等復上牋勸進，〔復，扶又翻。〕王位謂道曰：「予之此行，事非獲已。俟皇帝歸闕，園寢禮終，當還守藩服；羣公遽言及此，甚無謂也！」
癸酉，太后下令廢少帝為鄂王，〔考異曰：閔帝實錄雲：「七日廢帝為鄂王。」今從廢帝實錄。〕以潞王知軍國事，權以書詔印施行。〔書詔印，畫可所用者也。閔帝之出奔也，蓋以八寶自隨。〕百官詣至德宮門待罪，五代會要：天成元年，中書門下奏，請以洛京潛龍舊宅為至德宮。蓋明宗舊第也。按歐史，時潞王入居至德宮。〕王命各復其位。甲戌，太后令潞王宜即皇帝位；乙亥，即位於柩前。
帝之發鳳翔也，許軍士以入洛人賞錢百緡。既至，問三司使王玫〔玫，莫杯翻。〕以府庫之實，〔問其實數。〕對有數百萬在。既而閱實，金、帛不過三萬兩、匹；而賞軍之費計應用五十萬緡。帝怒，玫請率京城民財以足之，數日，僅得數萬緡，帝謂執政曰：軍不可不賞，人不可不恤，今將柰何﹖」執政請據屋為率，無問士庶自居及僦者，預借五月僦直，從之。〔僦，即就翻。貸居為僦。〕
13王弘贄遷閔帝於州廨，〔廨，古隘翻。〕帝遣弘贄之子殿直巒往酖之。戊寅，巒至衛州謁見，〔見，賢遍翻。〕閔帝問來故，不對。〔問巒以所以來之故。〕弘贄數進酒，〔數，所角翻。〕閔帝知其有毒，不飲，巒縊殺之。〔年二十一。〕
閔帝性仁厚，於兄弟敦睦，雖遭秦王忌矣，閔帝坦懷待之，卒免於患。〔事見上卷明帝長與三年。卒，子恤翻。〕及嗣位，於潞王亦無嫌，而朱弘昭、孟漢瓊之徒橫生猜間，〔橫，戶孟翻。間，古莧翻。〕閔帝不能違，以致禍敗焉。
孔妃尚在宮中，〔妃，孔循之女。〕潞【章：十二行本「潞」上有「王巒既還」四字；乙十一行本同；乙本同；張校同，退齋校同。】王使人謂之曰：「重吉何在﹖」〔以通鑑書法言之，潞王於此當書「帝」，蓋承前史，偶失於脩改也。〕遂殺妃，井其四子。
閔帝之在衛州也，惟磁州刺史宋令詢遣使問起居，聞其遇害，慟哭半日，自經死。〔宋令詣出磁州見上捲上年。事閔帝有糸終者，宋令詢一人而已。磁，牆之翻。〕
14己卯，石敬瑭入朝。
15庚辰，以劉昫判三司。
16辛巳，蜀在赦，改元明德。
17帝之起鳳翔也，召興州刺史劉遂清，遲疑不至。聞帝入洛，乃悉集三泉、西縣、金牛、桑林戍兵以歸，自散關以南城鎮悉棄之，皆為蜀人所有。癸未，入朝，帝欲治罪，以其能自歸，乃赦之。〔邊境之臣委棄城鎮，乃以其能自歸而不誅，安有效死弗去者乎！治，直之翻。〕遂清，鄩之姪也。
18甲申，蜀將張業將兵入興元、洋州。
19乙酉，改元，大赦。〔改元清泰。〕
20丁亥，以宣徽南院郝瓊權判樞密院，前三司使王玫宣徽北院使，鳳翔節度判官韓昭胤為左諫議大夫、充端明殿學士。
21戊子，斬河陽節度使、判六軍諸衛兼侍中康義誠，滅其族。〔康義誠欲舉宿衛兵迎降以為己功，而不免於族滅，此傅瑕所以死於鄭厲公之類也。〕
22己丑，誅藥彥稠。〔脩河中之怨也。〕
23庚寅，釋王景戡、萇從簡。
24有司百方斂民財，僅得六萬，帝怒，下軍巡使獄，晝夜督責，〔凡輸財稽違者，則下之軍巡使獄以督責之也。下，戶嫁範。〕囚繫滿獄，貧者至〔章十二行本至上有貧者二字；乙十一行本同；孔本同，張校同。〕自經、赴井。而軍士遊市肆皆有驕色，市人聚詬之曰：“汝曹爲主力戰，立功良苦，〔詣，古候翻，又許候翻。爲，於僞翻；下能爲同。〕反使我輩鞭胸杖背，出財爲賞，汝曹猶揚揚自得，獨不愧天地乎！”
是時，竭左藏舊物及諸道貢獻，乃至太后、太妃器服簪珥皆出之，〔藏，徂浪翻。珥，忍止翻，耳當也。〕才及二十萬緡，帝患之，李專美夜直，〔李專美本爲鳳翔掌書記，時爲樞密直學士。〕帝讓之曰：“卿名有才，不能爲我謀此，留才安所施乎！”〔爲，於僞翻。〕專美謝曰：“臣駑劣，陛下擢任過分，然軍賞不給，非臣之責也。竊思自長興之季，賞賚亟行，卒以是驕；〔事始見上卷長興四年。亟，去吏翻。卒，臧沒翻，士卒也。〕繼以山陵及出師，帑藏遂涸。雖有無窮之財，終不能滿驕卒之心，故陛下拱手於危困之中而得天下。夫國之存亡，不專繫於厚賞，亦在修法度，立紀綱。陛下苟不改覆車之轍，臣恐徒困百姓，存亡未可知也。今財力盡於此矣，宜據所有均給之，何必踐初言乎！“帝以爲然。壬辰，詔禁軍在鳳翔歸命者，自楊思權、尹暉等各賜二馬、一駝、錢七十緡，下至軍人錢二十緡，其在京者各十緡。軍士無厭，猶怨望，爲謠言曰：“除去菩薩，扶立生鐵。“以閔帝仁弱，帝剛嚴，有悔心故也。
25丙申，葬聖德和武欽孝皇帝於徽陵，廟號明宗。帝衰絰護從至陵所，宿焉。
26五月，丙午，以韓昭胤爲樞密使，以莊宅使劉延朗爲樞密副使，權知樞密院記房暠爲宣徽北院使。暠，長安人也。
27帝與石敬瑭皆以勇力善鬥，事明宗爲左右；然心競，素不相悅。帝即位，敬瑭不得已入朝，山陵既畢，不敢言歸。時敬瑭久病贏瘠， 〔羸，倫為翻。瘠，秦昔翻。〕太后及魏國公主屢為之言；〔魏國公主，明宗之女，下嫁石敬瑭，曹太后所生也。歐史：公主初號永寧公主，是年進封魏國長公主。為，於偽翻。〕而鳳翔將佐多勸帝留之，惟韓昭胤、李專美以為趙延壽在汴，不宜猜忌敬瑭。〔趙延壽時為宣武帥，逼近洛都；又其父德鈞在幽州，擁強兵。言若猜忌敬瑭，趙延壽必懼而生心。〕帝亦見其骨立，不以為虞，乃曰：「石郎不惟密親，兼自少與吾同艱難；〔少，詩照翻。〕今我為天子，非石郎尚誰託哉！」乃復以為河東節度使。〔復，扶又翻。；又如字。縱石敬瑭歸鎮，乃復疑而徙之，此所以速禍也。〕
28戊午，以隴州防禦使相里金為保義節度使。〔賞其先通款於鳳翔也。〕
29丁未，階州刺史趙澄降蜀。
30戊申，以羽林軍使楊思權為靜難節度使。〔踐鳳翔片紙所書之言也。難，乃旦翻。〕
31己酉，張虔釗、孫漢韶舉族遷於成都。
32庚戌，以司空兼棊門下侍郎、同平章事馮道同平章事，充匡國節度使。
33以天雄節度使兼侍中範延光為樞密使。
34帝之起鳳翔也，悉取天平節度使李從曮家財甲兵以供軍。〔李從曮自其父茂貞以來再世鎮鳳翔，從曮雖移鎮，而家財甲兵猶在焉。〕將行，〔謂將東趣洛陽也。〕鳳翔之民遮馬請復以從曮鎮鳳翔，〔復，扶又翻。〕帝許之，至是，徙從曮為鳳翔節度使。〔長興元年，從曮自鳳翔入朝，徙宣武，後徙天平，今自天平復還鎮鳳翔。〕
35初，明宗為北面招討使，〔莊宗同光二年始以明宗為北面招討使。〕平盧節度使房知溫為副都部署，帝以別將事之，嘗被酒忿爭，〔被，皮義翻。師古曰：被，加也。被酒者，為酒所加。〕拔刃相擬。及帝舉兵入洛，知溫密與行軍司馬李沖謀拒之，沖請先奉表以觀形勢，還，言洛中已安定。壬【章：十二行本「壬」上有「知溫懼」三字；乙十一行本同；孔本同；張校同。】戌，入朝謝罪，帝優禮之；知溫頁獻甚厚。
36吳鎮南節度使、守中書令東海康王徐知詢卒。
37蜀人取成州。
38六月，甲戌，以皇子左衛上將軍重美為成德節度使、同平章事，兼河南尹，判六軍諸衛事。
39文州都指揮使成延龜舉州附蜀。〔周文王第五子郕叔武封於郕；或言成王封季載於郕，其後以國為氏，或去「邑」為成氏。〕
40吳徐知誥將受禪，忌昭武節度使兼中書令臨川王濛，〔昭武軍利州，時屬蜀，吳使濛遙領耳。〕遣人告濛藏匿亡命，擅造兵器；丙子，降封歷陽公，幽於和州，命控鶴軍使王宏將兵二百衛之。〔濛見忌之始見二旦七十一卷梁貞明五年。〕
41劉昫與馮道昏姻。昫性苛察，李愚剛褊；道既出鎮，〔謂出鎮同州也。〕二人論議多不合，事有應改者，愚謂昫曰：「此賢親家所為，更之不亦便乎！」〔傳曰：妻父曰昏，伲父曰姻。凡娶以昏時，婦人陰也，故謂之昏。伲家，女之所因，故曰姻。二父相呼，之親家。更，工衡翻；下欲更同。〕昫恨之，由是動成忿爭，至相詬罵，各欲非時求見，〔見，賢遍翻。〕事多凝滯。帝患之，欲更命相，問所親信以朝臣聞望宜為相者，〔聞，音問。〕皆以尚書左丞姚顗、太常卿盧文紀、祕書監崔居儉對；論其纔行，互有優劣。〔行，下孟翻。〕帝不能決，乃置其名於琉璃瓶，夜焚香祝天，且以叚挾之，〔「挾」，當作「梜」。梜，古協翻。記曲禮：羹之有菜者用梜。註雲：梜，猶箸也。今人或謂箸為梜提。〕首得文紀，次得顗。秋，七月，辛亥，以文紀為中書侍郎、同平章事。居儉，蕘之子也。〔崔蕘見二百五十一卷唐懿宗鹹通十年。〕
42帝欲殺楚匡祚，〔以楚匡祚殺重吉也。〕韓昭胤曰：「陛下為天下父，天下之人皆陛下，用法宜存至公。匡祚受詐受詔檢校重吉家財，不得不爾。今族匡祚，無益死者，恐不厭眾心。」〔厭，益涉翻，伏也，合也。〕乙卯，長流匡祚於登州。
43丁巳，立國夫人劉氏為皇后。〔劉後，應州渾元人。「元」，一作「源」。〕
44回鶻入貢者多為河西雜虜所掠，詔將軍牛知柔帥禁兵衛送，〔帥，讀曰率。〕與邠州兵共討之。
45吳徐佑誥召左僕射兼中書侍郎、同平章事宋齊丘還金陵，以為諸道都統判官，加司空，於事皆無所關預，〔徐佑誥疏宋齊丘事始上二月。刀之還金陵而不使預事者，恐其沮上禪代之議故爾。〕齊丘屢請退居，佑誥以南園給之。
46護國節度使洋王從璋，歸德節度使沍王從敏，皆罷鎮居洛陽私第，帝待之甚薄；從敏在宋州預殺重吉，帝尤惡之。〔歸德軍，宋州。殺重吉於宋州見上三月。惡，烏路翻。〕嘗侍宴禁中，酒酣，顧二王曰：「爾等皆何物，輒據雄藩！」二王大懼，太后叱之曰：「帝醉矣，爾曹速去！」
47蜀置永平軍於雅州，以孫漢韶為節度使。復以張虔釗為山南西道節度使、同平章事；釗固辭不行。〔孫漢韶、張虔釗同以梁、洋降蜀，蜀以節鎮授之。孫漢韶赴雅州，而張虔釗固辭不赴梁州者，無面目以見梁州人士也。唐末置永平軍於邛州，後徙雅州。蓋莊宗滅蜀而廢之，今後蜀復置之也。〕
48蜀主得風疾踰年，至是增劇；甲子，立子東川節度使、同平章事、親衛馬步都指揮使仁贊為太子，仍監國。〔監，古銜翻。〕召司空，同平章事趙季良、武信節度使李仁罕、保寧節度使趙廷隱、樞密使王處回、捧聖控鶴都指揮使張公鐸、奉鑾肅衛指揮副使弘實受遺詔輔政。是夕殂，祕不發喪。
王處回夜啟義興門告趙季良，處回泣不已，季良正色曰：「今強將握兵，專伺時變，〔伺，相吏翻。〕宜速立嗣君以紀覬覦，〔強將，謂李罕之、李肇等。覬，音冀。覦，音俞。〕豈可但相泣邪！」處回收淚謝之。季良教處回見李仁罕，審其詞旨然後告之。處回至仁罕第，仁罕設備而出，遂不以實告。〔史言李仁罕已遊於趙季良等數內。〕
丙寅，宣遺制，命太子仁贊更名昶，丁卯，即皇帝位。〔昶，蜀主第三子也。更，工衡翻。〕
49初，帝以王玫對左藏見財失實，〔事見上四月。藏，徂浪翻。見賢遍翻。〕故以劉昫代判三司。昫命判官高延賞鉤考窮覈，皆積年逋久之數，姦吏利其徵責忙取，故存之。〔忙，居大翻。〕昫具奏其狀，且請察其可徵著急督之，必無可償者悉蠲之，韓昭胤極言其便。八月，庚午，詔長興以前戶部乃諸道逋租三百三十八萬，虛煩簿籍，鹹蠲免勿徵。貧民大悅，而三司吏怨之。
50辛未，以姚顗為中書侍郎、同平章事。
51右龍武統軍索自通，以河中之隙，〔見二百七十七卷明宗長興元年。〕心不自安，戊子，退朝過洛，自投於水而卒。〔洛水貫都城中，故自通退朝過之，自投於水。〕帝聞之，大驚，贈太尉。
52丙申，以前安國節度使、同平章事趙鳳為太子太保。
53九月，癸卯，詔鳳翔益兵守東安鎮以備蜀。〔東安鎮當在鳳翔西界；蜀既出關收階、成之地，故益兵以備之。〕
54蜀衛聖諸軍都指揮使、武信節度使李仁罕自恃宿將有功，復受顧託，〔復，扶又翻。〕求判六軍，令進奏吏宋從會以意諭樞密院，又至學士院偵草麻。〔偵，醜鄭翻。〕蜀主不得已，甲寅，加仁罕兼中書令，判六軍事；以左匡聖都指揮使、保寧節度使趙廷隱兼侍中，為之副。
55己未，雲州奏契丹入寇，北面招討使石敬瑭奏自將兵屯百井以備契丹。辛酉，敬瑭奏振武節度使楊檀擊契丹於境上，郤之。
56蜀奉鑾肅衛都指揮使、昭武節度使兼侍中李肇聞蜀主即位，顧望，不時入朝，至漢州，留與親戚燕飲踰旬；冬，十月，庚午，始至成都，稱足疾，扶杖入朝見，〔見，賢遍翻。〕見蜀主不拜。〔李肇之傲幼君，亦由武夫倔強，不學無識，以自貽禍。〕
57戊寅，佐僕射、門下侍郎、同平章事李愚罷守本官，吏部尚書兼門下侍郎、同平章事、判三司劉昫罷為右僕射。三司吏聞昫罷相，皆相賀，無一人從歸第者。〔以昫奏蠲諸道逋租，吏無所並緣徵責以漁利也。〕
58蜀捧聖控鶴都指揮使張公鐸與醫官使韓繼勳、豐德庫使韓保貞、茶酒庫使安思謙等皆事蜀主於藩邸，素怨李仁罕，共譖之，雲仁罕有異志；蜀主令繼勳等與趙李良、趙廷隱謀，因仁罕入朝，命武士執而殺之。〔趙廷隱自克東川與李仁罕爭功，怨隙之深有自來。仁罕之求判六軍，蜀主命廷隱為之副，所以防仁罕；仁罕之不覺，其冥頑兇悖，取死宜矣。然趙廷隱終亦不能免近習之讒，其得死於牖下者幸也。〕癸未，下詔暴其罪，並其子繼宏及未從會等數人皆伏誅。是日，李肇釋杖而拜。〔李肇事孟知祥，於董璋之難，陰拱而觀其孰然。董璋既死，肇宜不免於死矣，孟知祥念其劍州之功，不以為罪。乃事少主，釋位入朝，倨傲不拜，其誰能容之！一見李仁罕之誅，遽釋杖而拜，前倨後恭，欲以求免，不亦難乎！通鑑書之，以為武夫恃功驕悖者之戒。〕
59蜀源州都押牙文景琛據城叛，〔徧考新、舊唐志及九域圖志、寰宇記，皆不載源州建置之由與其地。歐史職方考曰：州縣，凡唐故而廢於五代者，若五代所置而見於今者乃縣之割隸今因之者，皆宜列以備職方之考；其餘嘗置而復廢，嘗改割而復舊，皆不足書。則知源州蓋蜀所置而尋廢，此其所以無傳。同光之克蜀也，得州六十四，見於職方考者五十三州而已。如源州等蓋皆六十四州之數。按薛史，後蜀潘仁嗣授武定節度使、源，壁等州觀察營田處置等使；周師攻秦、鳳，孟貽業駐軍平利為褒、源之援，則蜀置源州屬武定軍節度。〕【章：胡註：「徧考新、舊唐志及九域圖志、寰宇記皆不載源州建置之由與其地」云云。乙十一行本「源」作「渠」。按「源」、「渠」筆畫相近，乙十一行本印亦漫漶，細審乃敢定之。渠州，蜀地，見歐史職方表。此記全書專以羅列異同為事，偶有考訂，概不闌入。此條特標舉之，自詭得見舊本，較梅釞為多幸也。】困州刺史李延厚討平之。
60蜀主左右以李肇倨慢，請誅之；戊子，以肇為太子少傅致仕，徙邛州。〔邛，渠恭翻。〕
61吳主加徐知誥大丞相、尚父、嗣齊王、九錫；辭不受。
62雄武節度使張延朗將兵圍文州，〔唐末置天雄節度於秦州，後唐改為雄武節度。〕階州刺史郭知瓊拔尖石寨。蜀李延厚將困州兵屯興州，遣先登指揮使範延暉將兵救文州，延朗解圍而歸，興州刺史馮暉自乾渠引戍兵歸鳳翔。〔時階、興二州皆已入於蜀。唐蓋使郭知瓊、馮暉領二州刺史以進取而不克也。薛史曰：長興中，馮暉為興州刺史，以乾渠為治所。乾，音幹。〕
63十一月，徐佑誥召其子司徒、同平章事景通還金陵，〔自江都還金陵也。〕為鎮海，寧國節度副大使、諸道副都統、判中外諸軍事；以次子牙內馬步都指揮使、海州團練使景遷為左右軍都軍使、左僕射、參政事，留江都輔政。
64十二月，己巳，以易州刺史安叔千為振武度使，齊州防禦使尹暉為彰國節度使。〔安叔千以捍契丹之功，尹暉則鳳翔歸命之賞也。〕叔千，沙陀人也。〔宋白曰：安叔千本貫雲州界，戶屬奉誠軍灰泉村。〕
65壬申，石敬瑭奏契丹外去，罷兵歸。〔自百井歸晉陽也。〕
66乙亥，徵雄武節度使張延朗為中書侍郎、同平章事、判三司。
67辛巳，漢皇后馬氏殂。〔馬氏，楚王殷女也。〕
68甲申，蜀葬文武聖德英烈明孝皇帝於和陵，廟號高祖。
69乙酉，葬鄂王於徽城南，〔唐園陵之制，兆域之外繚以垣牆，列植柏樹，謂之柏城。〕封纔數尺；觀者悲之。〔考異曰：閔帝實錄乃薛史閔帝紀皆雲：「晉高祖即位，諡日閔，與秦王及重吉並葬徽陵域中。」今從廢帝實錄。〕
70是歲秋、冬旱，民多流亡，同、華、蒲、絳尤甚。〔華，戶化翻。〕
71漢主命判六軍秦王弘度募宿衛兵千人，皆市井無賴子弟，弘度暱之。〔暱，尼質翻。〕同平章事楊洞潛諫曰：「秦王，國之冢嫡，〔冢，大也。〕宜親端士。使之治軍已過矣，〔治，直之翻。〕況暱羣小乎！」漢主曰：「小兒教以戎事，過煩公憂。」終不弁弘度。洞潛出，見衛士掠商人金帛，商人不敢訴，歎曰：「政亂如此，安用宰相！」因謝病歸第；久之，不召，遂卒。
二年（乙未、九五五）
1春，正月，丙申朔，閩大赦，改元永和。
2二月，丙寅朔，蜀大赦。
3甲戌，以樞密使、天雄節度使兼侍中範延光為宣武節度使兼中書令。
4丁丑，夏州節度使李彝超上言疾病，〔夏，戶雅翻。上時，掌翻。疾甚為病。〕以兄行軍司馬彝殷權佑軍州事；彝超尋卒。
5戊寅，蜀主尊母李氏為皇太后。太后，太原人，本莊宗後宮也，以賜蜀高祖。〔孟知祥事莊宗，夙蒙親任，故以後宮賜之。史詳書李氏之所自來，以別於福慶長公主。〕
6己丑，追尊帝母魯國夫人魏氏曰宣慧皇太后。〔魏，本平山王氏婦也，少寡，與帝皆為明宗所掠。〕
7閩主立淑妃陳氏為皇后。初，閩主兩娶劉氏，皆士族，美而無寵。陳後，本閩太祖侍婢金鳳也，陋而淫，聞主嬖之，〔嬖，皮義翻，又也計翻。〕以其族人守恩、匡勝為殿使。〔殿使，閩所置官。〕
8三月，辛丑，以前宣武節度使兼侍中趙延壽為忠武節度使兼樞密使。
9以李彝殷為定難節度使。〔李彝殷後避宋朝廟諱，改名彝興，其小則李繼捧、李繼遷也。難，乃旦翻。〕
10己酉，贈吳越玒元瓘母陳氏為晉國太夫人。元瓘性孝，尊體母黨，厚加賜與，而未嘗遷官，授以重任。
11壬戌，以彰聖都指揮使安審琦領順化節度使。〔五代會要：清泰元年六月，改捧聖馬軍為彰聖左右軍，嚴衛步軍為寧衛左、右軍。梁嘗改滄州義昌軍為順化軍，後唐後唐之舊，為棋海軍。前此吳越錢元簔判明州，領順化節度使；審琦所領蓋楚州順化軍也。〕審琦，金全之子也。〔安金全，化北舊將。〕
12太常丞史在德，性狂狷，上書歷詆內外文武之士，〔薛史載在德書，其略曰：「朝廷任事率多濫進；稱武士者不閑計策，雖被堅執銳，戰則棄甲。窮則背軍。稱文士者鮮有藝能，多無士行，問策謀則杜口，作文字則情人。所謂虛設具員，枉費國力。逢陛下維新之運，是文明革弊之秋。臣請應內外所管軍人，凡勝衣甲者，請宣下本軍大將，一一考試武藝短長，補謀深淺，居下位有將才者便拔為大將，居上位無將略者移之下軍。其東班臣僚，請內出策題下中書令宰臣面試，如下位有大才須拔居大位，無大才即移之下僚。」狷，吉掾翻。詆，丁禮翻。〕請徧加考試，黜陟能否；執政及朝士大怒，盧文紀及補闕劉濤、楊昭儉等皆請加罪。帝謂學士馬胤孫曰：「朕新臨天下，宜開言路；若朝士以言獲罪，誰政言者！卿為朕作詔書，宣朕意。」〔馬胤孫時為翰林學士。為，於偽翻。〕乃下詔，略曰：「昔魏徵請常皇甫德參，〔見一百九十四卷太宗貞觀八年。〕今濤等請黜史在德；事同言異，何其遠哉！在德情在傾輸，安可責也！」〔傾輸，謂傾其胸腹所懷，而輸忠於上。〕昭儉，嗣復之曾孫也。〔楊嗣復，文宗時為相。〕
13吳加徐景遷同平章事、。右左右軍事；徐知誥令尚書郎陳覺輔之，〔考異曰：江南錄：「時光主權位日隆，中外皆知有代謝之勢，而以吳主恭謹守道，欲待嗣君，先生次子景遷，吳主之伲也，先主鍾愛特甚。齊丘使陳覺為景遷教授，為之聲價。齊丘參決時政，多為不法，輒歸過於嗣主而盛稱景遷之美，幾有奪嫡之計。所以然者，以吳主少而先主老，必不能待，怹日得，國授於景遷，易制，己為元老，鹹權無上矣。此其夕為謀也。先生覺之，乃召齊丘如金陵以為己之副，遙兼申蔡節度使，無所關預，從容而已。」今從十國紀年。〕謂覺曰：「吾少時與宋子嵩論議，好相詰難，〔少，詩照翻。好，呼到翻。詰，去吉翻。難，乃旦翻。〕或吾拾子嵩還家，或子嵩拂衣而起。子嵩攜衣笥望秦汭門欲去者數矣，吾常戒門者止之。〔宋齊丘，字子嵩。秦淮門，金陵城門。數，所角翻。〕吾今老矣，猶未徧達時事，況景遷年少當國，故屈吾子以誨之耳。」
14夏，四月，庚午，蜀以御史中丞龍門毋昭裔為中書侍郎、同平章事。〔龍門縣，本漢皮氏縣，後魏更名，唐屬河中府。九域志：在府東北九十五里。毋，姓也，毋丘氏或為母氏，望出平昌、鉅鹿。開元補闕有母景，洛陽人，一雲吳人。毋，武夫翻。〕
15癸未，加樞密使、刑部尚書韓昭胤中書侍郎、同平章事。辛卯，以宣徽南院使劉延皓為刑部尚書，充樞密使。延皓，皇后之弟也。癸巳，以左領軍衛大將軍劉延朗為本衛上將軍，充宣徽北院使，兼樞密副使。
16五月，丙申，契丹寇所州及振武。
17庚戌，賜振武節度使楊檀名光遠。〔薛史載中書奏：「準天成三年正月敕。九廟諱但迴避正文，其偏旁文字不在減少點畫。今鄭州節度使楊檀、檀州、金壇等名，酌情制宜，並請改之。其表章文案偏旁字缺點畫，凡臣僚名涉偏旁亦請改名。」詔曰：「偏旁文字，音韻懸殊，止避正呼，不宜全改。楊檀宜賜名光遠，餘依舊。」按此以明宗廟諱「亶」字避偏旁也。楊檀時不鎮定州，當從通鑑。〕
18六月，吳德勝節度使兼中書令迆再用卒。先是，史官王振嘗詢其戰功，〔先，悉薦翻。〕再用曰：「鷹犬微效，皆社稷之靈，再用何功之有！」竟不報。〔有功而不求聞，武人如迆再用者亦可稱也。〕
19契丹寇應州。
20河東節度使、北面節度使、北面總管石敬瑭既還鎮，〔去年五月，帝令石敬瑭還太原。〕陰為自全之計。帝好諮訪外事，〔好，呼到翻。〕常命端明殿學士李專美、翰林學士李崧、佑制誥呂琦、薛文遇、翰林天文趙延又等〔等之中世，司天臺有天文博士二人，正八品下；天文觀生九十人，天文生五十人，皆掌候天文。翰林天文，居翰林院以候天文者也。〕更直於中興殿庭，興語或至夜分。時敬瑭二子為內使，〔更，工衡翻。內使，內諸司使。按石敬瑭拒命之時，其子重殷為右衛上將軍，重裔為皇城副使。〕曹太后則晉國長公主之母也，〔敬瑭妻魏國公主，是年四月進封晉國。長，知兩翻。〕敬瑭賂太后左右，令伺帝之密謀，事無巨細皆知之。敬瑭多於賓客前自稱羸瘠不堪為帥，〔羸，倫為翻。瘠，在亦翻。帥，所類翻。〕冀朝廷不之忌。
時契丹屢寇北邊，禁軍多在幽、並，敬瑭與趙德鈞求益兵運糧，朝夕相繼。〔敬瑭求兵糧以實幷州，趙德鈞求兵糧以實幽州。〕甲申，詔借河東人有蓄積者菽粟。乙酉，詔鎮州輸絹五萬匹於總管府，糴軍糧，〔總管府在晉陽，石敬瑭時為北面馬步軍都總管故也。〕率鎮冀人車千五百乘運糧於代州；〔九域志：鎮州西北至代州六百二十里。乘，繩證翻。〕又詔魏博市糴。時水旱民饑，敬瑭遣使督趣嚴急，〔趣，讀曰促。〕山東之民流散，〔此謂太行、常山之東。〕亂始兆矣。〔史敘致亂之由。〕
敬瑭將大軍屯忻州，朝廷遣使賜軍士夏衣，傳詔撫諭，軍士呼萬歲者數四。〔時驕兵習於聞見，又欲扶立石敬瑭以希賞。〕敬瑭懼，幕僚河內段希堯請誅其唱首者，敬瑭命都押衙劉知遠斬挾馬都將李暉等三十六人以徇。希堯，懷州人也。帝聞之，益疑敬瑭。
21壬辰，詔：“竊盜不計贓多少，並縱火強盜，並行極法。”
22閩福王繼鶻私於宮人李春鷰，繼鶻請之於陳後，後白閩主而賜之。
23秋，七月，以樞密使劉延皓為天雄節度使。
24乙巳，以武寧節度使張敬達為北面行營副總管，將兵屯代州，以分石敬瑭之權。〔為令張敬達討石敬瑭張本。〕
25帝深以時事為憂，嘗從容讓盧文紀等以無所規贊。〔從，千容翻。〕丁巳，文紀等上言：「臣等每五日起居，與兩班旅見，暫獲對提揚，〔見，賢遍翻。兩班者，文武官分為東西兩班。書說命：說拜稽首曰：敢對提天子之休命。註雲：對，答也。答受美命而稱揚之。後人遂以面對為對 提。〕侍衛滿前，雖有愚慮，不敢敷陳。竊見前朝自上元以來，置延英殿，或宰相欲有奏論，天子欲有諮度，【章：十二行本「度」下有「皆非時召對」五字；乙 十一行本同；孔本同；張校同；退齋校同。】上元，唐肅宗年號。度，徒洛翻。〕旁無侍衛，故人得盡言。望復此故事，惟聽機要之臣侍側。」〔機要之臣，謂樞密。〕詔以「舊制五日起居，百俱退，宰相獨升，若常事自可敷奏。或事應嚴密，不以其日，或異日聽於閤門奏牓子，當盡屏侍臣，〔屏，必郢翻，又卑正翻。〕於便殿相待，何必襲延英之名也！」
26吳潤州團練使徐知諤，狎暱小，〔暱，尼質翻。〕遊燕廢務，作列肆於牙城西，〔貿，音茂。〕徐知誥聞之怒，召知諤，，左右詰責；知諤懼。或謂知誥曰：「忠武王最愛知諤，〔徐溫諡忠武王。〕而以後事傳於公。〔徐知誥之得政，在於定朱瑾之難；若徐溫臨沒而傳政於知誥，非本心也。事見二百七十六卷明宗天成二年。〕往年知詣失守，〔謂自昇州召知詣還提州也。〕論議至今未息。借使知諤治有能臺，〔治，直吏翻。〕訓兵養民，於公何利﹖」知誥感悟，待之加厚。
27九月，丙申，吳大赦，改元天祚。
28己酉，以宣徽南院使房暠為刑部尚書，充樞密使；〔暠，古老翻。〕宣徽北院使劉延朗為南院使，仍兼樞密副使。於是延朗及樞密直學士薛文遇等居中用事，暠與趙延壽雖為使長，〔樞密使為樞密院之長。長，知兩翻。〕其聽用之言什不三四。暠隨勢可否，不為事先；每幽並遣使入奏，樞密諸人環坐議之，暠多俛首而寐，比覺，引頸振衣，則使者去矣。〔俛，音免。比，必利翻。覺，居效翻。〕啟奏除授，一歸延朗。〔為劉延朗受誅於晉，房暠獲全張本。然二人皆帝之親臣也，延朗之好貨非也，暠之避事亦非矣。〕諸方鎮、刺史自外入者，必先賂延朗，後議貢獻，賂厚者先，得內地；賂薄者晚，得邊陲。由於諸將帥皆怨憤，帝不能察。
29蜀金州防禦使全師鬱寇金州，拔水寨。〔按元和郡縣志，漢水去金州城百步，故唐置水寨以防蜀兵。〕城中兵纔千人，都監陳知隱託他事將兵三百沿流遁去；防禦使馬全節罄私財以給軍，出奇死戰，蜀兵乃亡。戊寅，詔斬知隱。
30初，閩主有幸臣曰歸守明，出入臥內；閩主冕年得風疾，陳後與守明及百工院使李可殷私通，國人皆惡之，莫敢言。〔惡，烏路翻。〕
可殷嘗譖皇城使李倣於閩主，後族陳匡勝無禮於福王繼鶻，倣及繼鶻皆恨之。閩主疾甚，繼鶻有喜色。倣以閩主為必不起，冬，十月，己卯，使壯士數人持白梃擊李可殷，殺之，〔梃，待鼎翻。〕中外震驚。庚辰，閩主疾少間，〔間，如字。〕陳後訴之。閩主力疾視朝，詰可殷死狀，倣懼而出，俄頃，引部兵鼓譟入宮。閩主聞變，匿於九龍帳下，〔閩主命錦工作九龍帳，國人歌之曰：「誰謂九龍帳，惟貯一歸郎。」歸郎，謂守明也。〕亂兵刺之而出。〔刺，七亦翻。〕閩主宛轉宋絕，宮人不忍其苦，為絕之。〔為絕其命也。為，於偽翻。〕倣與繼鶻殺陳後、陳守恩、陳匡勝、歸守明及繼鶻弟繼韜；繼韜素與繼鶻相惡故也。辛巳，繼鶻稱皇太后令監國，是日，即皇帝位。〔皇太后，璘母黃氏也。繼鶻，璘之長子。〕更名昶。〔更，工衡翻。〕諡其父曰齊肅明孝皇帝，廟號惠宗。既而自稱權知福建節度事，遣使春表於唐，大赦境內；立李春鷰為賢妃。
初，閩惠宗娶漢主女清遠公主，〔廣州有清遠縣。〕使宦者閩清林延遇置邸於番禺，〔唐志無閩清縣，蓋王氏始分置也。九域志：閩清縣屬福州，在州西北一百五十里。宋白曰：唐貞元元年割候官縣十鄉為梅溪場，梁乾化元年改為閩清縣。番，音潘。〕專掌國信。漢主賜以大第，稟賜甚厚，數問以閩事。〔稟，筆錦翻，給也。數，所角翻。〕延遇不對，退，謂人曰：「去閩語閩，去越語越，處人宮禁，可如是乎！」〔處，昌呂翻。〕漢主聞而賢之，以為內常侍，使鉤校諸司事。延遇聞惠宗遇弒，求歸，不許，素服向其國三日哭。〔史言林延遇不忘舊君。〕
31荊南節度使高從誨，性明達，親禮賢士，委任梁震，以兄事之；震常謂從誨為郎君。〔門生故吏呼其主之子為郎君。梁震事高季興，從誨之父也，故以郎君呼從誨。〕
楚王希範好奢靡，〔好，呼到翻；下玩好同。〕遊談者共誇其盛。從誨謂僚佐曰：「如馬王可謂大丈夫矣。」孫光憲對曰：「天子諸侯，禮有等差。彼乳臭子驕侈僭餳，〔餳，他蓋翻，奢也。〕取快一時，不為遠慮，危亡無日，又足慕乎！」從誨久而悟，曰：「公言是也。」他日，謂梁震曰：「吾自念平生奉養，固已過矣。」乃捐去玩好，〔去，羌呂翻。好，呼到翻。〕以經史自娛，省刑薄賦，境內以安。
梁震曰：「先王待我如布衣交，以嗣王屬我。〔先王，謂高季興。嗣王，謂從誨。屬，之慾翻。〕今嗣王能自立，不墜其業，吾老矣，不復事人矣。」〔復，扶又翻。〕遂固請退居。從誨不能留，乃為之築室於土洲。〔為，於偽翻。江陵有九十九洲，土洲其一也。梁震事高氏始二百六十六卷梁太祖開平二年。〕震披鶴氅，〔氅，昌兩翻。〕自稱荊臺隱士，每詣府，跨其牛至聽弗。〔聽，讀曰廳。〕從誨時過其家，過，音戈。〕四時賜與甚厚。自是悉以政事屬孫光憲。〔屬，之慾翻。〕
臣光曰：孫光憲見微而能諫，高從誨聞善而能徙，〔高從誨之羨馬希範，是侈心之萌芽也，而孫光憲力言之以防微；高從誨因光憲之言，捐玩好而樂經史，思所以簞民保境，是遷善也。〕梁震成功而能退，〔梁震翼贊高氏父子，能保其國，是功也。〕自古有國家者能如是，夫何亡國敗家喪身之有。〔喪息浪翻。〕
32吳加中書令徐知誥尚父、太師、大丞相、大元帥，進封齊王，備殊禮，以昇、潤、宣、池、歙、常、江、饒、信、海十州為齊國；〔考徐知誥所封十州，自潤循江而上，至於江則中斷吳國之腰膂，江都之與洪、鄂，脈理不屬矣。自常、潤波海界淮而有海州，則有包舉吳國之勢。其規圖自以為得，當是時合全吳之人歸心知誥，何必如是而後鞾也。歙，書涉翻。〕知誥辭尚父、丞相，殊禮不受。
33閩皇城使、判六軍諸衛李倣專制朝政，陰養死士，〔朝，直遙翻。〕閩主昶與拱宸指揮使林延皓等圖之。延皓等詐親附倣，倣待之不疑。十一月，壬子，倣入朝，延皓等伏衛士數百於內殿，執斬之，梟首朝門。〔梟，堅堯翻。朝門，正朝之門。朝，直遙翻。〕倣部兵千餘持白梃攻應天門，不克，焚啟聖門，奪倣首奔吳越。詔暴倣弒君及殺繼韜等罪，告踰中外。〔此閩主之詔也。〕以建王繼嚴權判六軍諸衛，以六軍判官永泰葉翹為內宣徽使、參政事。〔唐懿宗鹹通二年，分連江及閩置永泰縣，屬福州。九域志：在州西南三百五十里。福州圖經雲：永泰縣，唐永泰二年置，以年號為名。翹，祈消翻。〕
翹博學質直，閩惠宗握為福王友，〔閩主昶初封福王。〕昶以師傅福待之，多所裨益，宮中謂之「國翁」。昶既嗣位，驕縱，不與翹議國事。一旦，昶方視事，翹衣道士服過庭中趨出，〔衣，於既翻。〕昶召還，拜之，曰：軍國事殷，久不接對，孫之過也。」翹頓首曰：「老臣輔導無狀，致陛下即位以來無一善可稱，願乞骸骨。」昶曰：「先帝以孤屬公，〔屬，之慾翻。〕政令不善，公當極言，柰何棄孤去！」厚賜金帛，慰諭令復位。昶元妃梁國夫人李氏，同平章事敏之女，昶嬖李春鷰，〔昶求春鷰於陳後，見上六月。嬖，卑義翻，又博計翻。〕待夫人甚薄。翹諫曰：「夫人先帝之甥，聘之以禮，柰何以新愛而棄之！」昶不悅，由是疏之。未幾，復上書言事，〔幾，居豈翻。復，扶又翻。〕昶批其紙尾曰：「一葉隋風落御溝。」〔批，匹迷翻，筆題之也。〕遂放歸永泰，〔路振九國志：葉翹斥歸永春。按九域志，泉州有永春縣，福州有永泰縣，未知孰是。〕以壽終。
34帝嘉馬全節之功，〔卻蜀兵全金州之功也。〕召詣闕。劉延朗求賂，全節無以與之；延朗欲除全節絳州刺史，羣議沸騰。帝聞之，乙卯，以全節為潢海留後。〔帝既聞之，而不罪劉延朗；善善惡惡，郭之所以亡也。〕
35十二月，壬申，以中書侍郎、同平章事充樞密使韓昭胤同平章事，充護國節度使。
36乙酉，以前匡國節度使、同平章事馮道為司空。時久無正拜三公者，〔喪亂以來，以他官兼領及檢校三公者有之，無正拜者。〕朝議疑其職事；盧文紀欲令掌祭祀掃除，〔隋制：三公參議國之大事，祭祀則太尉亞獻，司徒奉俎，司空行掃除。盧文紀不深考，遂以為司空職掌。朝，直遙翻。〕道聞之曰：「司空，掃除職也，吾何憚焉。」既而文紀自知不可，乃止。〔史言後唐雖自言鞾唐舊服，而文獻皆不足。〕
37閩主賜洞真先生陳守元號天師，信重之，乃至更易將相，〔更，工衡翻。〕刑罰，選舉，皆與之議；守元受賂請託，言無不從，其門如市。
