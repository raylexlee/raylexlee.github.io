△卷第二百二十八
唐紀四十四〔起昭陽大淵獻（癸亥）正月，盡十月，不滿一年〕
德宗神武聖文皇帝三
建宗四年（癸亥、七八三）
1春、正月、隴右節度使張鎰與吐蕃尚結贊盟於清水。〔使，疏吏翻。鎰，弋質翻。吐從暾入聲。清水，漢古縣，唐屬秦州。九域志：在州東九十里。〕
2庚寅，李希烈遣其將李克誠襲陷汝州，執別駕李元平。〔將，即亮翻。汝州，治縣，漢承休侯封邑也。〕元平，本湖南判官，薄月才藝，性疏傲，敢大言，好論兵；〔好，呼到翻。〕關【張：「關」上脫「中書侍郎」。】播奇之，薦於上，以為將相之器，以汝州距許州最近，〔九域志：汝州，東南至許州二百七十里。史言關播所用非才。相，息亮翻。〕擢元平為汝州別駕，知州事。元平至汝州，即募工徒治城；〔治，直之翻。〕希烈陰使壯士應募執役，入數百人，元平不之覺。希烈遣克誠將數百騎突至城下，〔將，即亮翻，又音如字。騎，奇寄翻。〕應募者應之於內，縛元平馳去。元平為人眇小，無須，〔須，古字取象，以艪類耏毛也。後人從而加「髟」為「鬚」字，此俗書取。〕見希烈恐懼，便液污地。〔便，毘連翻。便液，謂屎溺也。液，音亦。污，烏故翻。〕希烈罵之曰：「盲宰相以汝當我，何相輕也！」以判官周晃為汝州刺史，又遣別將董待名等四出抄掠，取尉氏，〔尉氏縣，屬汴州、九域志：在州南九十里。抄，楚交翻。〕圍鄭州，官軍數為所敗。邏騎西至彭婆，〔數，所角翻。敗，補邁翻。邏，郎佐翻。騎，奇寄翻。邏騎，巡邏遊弈之騎。九域志：河南府河南縣有彭婆鎮。金人疆域圖：洛陽縣有彭婆槙。〕東都士民震駭，竄匿山谷；留守鄭叔則入保西苑。〔東都西苑，在東都城西。鄭叔則蓋備有急易於西奔也。守，式又翻。〕
上問計於盧杞，對曰：「希烈年少驍將，恃功驕慢，將佐莫敢諫止；誠得侕雅重臣，奉宣聖澤，為陳逆順禍福，〔少，始照翻。驍，堅堯翻。將，即亮翻。為，於偽翻。〕希烈必革心悔過，可不勞軍旅而服。顏真卿三朝舊臣，〔真卿歷事玄、肅、代三寘。朝，直遙翻。〕忠直剛決，名重海內，人所信服，真其人也！」上以為然。甲午，命真卿詣許州宣慰希烈。詔下，舉朝失色。〔下，遐嫁翻。〕
真卿乘驛至東都，鄭叔則曰：「往必不免，宜少留，須後命。」〔少，詩沼翻。須，待也。〕真卿曰：「君命也，將焉避之！」〔焉，於虔翻。〕遂行。李勉表言：「失一元老，為國家羞，請留之。」又使人邀真卿，【章：十二行「　卿」下有「於道」二字；乙十一行本同；張校同雲無註本亦無。】不及。真卿與其子書，但敕以「奉家廟、撫諸孤」而已至許州，欲宣詔旨，希烈使其養子千餘人環繞慢罵，〔李希烈養壯士為子，謂之侰子。環，音胡慣翻。〕拔刃擬之，為將剸啗之；〔剸，旨兗翻，細割也。〕真卿足不移色不變。希烈遽以身蔽之，麾眾令退，館真卿而禮之。〔令，力可翻。館，古玩翻。〕希烈欲遣真卿還，〔從宣翻，又音如字。〕會元平在座，真卿責之，元平慚而起，以密啟白希烈；希烈意遂變，留真卿不遣。
朱滔、王武俊、田悅、李納各遣使詣希烈，上表稱臣，勸進，使者拜舞於希烈前，說希烈曰：〔便，疏吏翻。上，時掌翻。說，式芮翻。〕「朝廷誅滅功臣，失信天下；都統英武自天，功烈蓋世，已為朝廷所猜忌，將有韓、白之禍，〔朝，直遙翻。統，他綜翻，俗從上聲。韓、白之禍，謂韓合斬於鍾室，白起死於杜郵也。〕願亟稱尊號，使四海臣民知有所歸。」希烈召顏真卿示之曰：「今四王遣使見推，不謀而同，〔以朱滔稱冀王，王武俊稱趙王，田悅稱魏王，李納稱齊王，故希烈謂之四王。使，疏吏翻。〕太師觀此事勢，豈吾獨為朝廷所忌無所自容邪！」〔邪，音耶。〕真卿曰：「此乃四凶，何謂四王！相公不自保功業，為唐忠臣，乃與亂臣賊子相從，求與之同覆滅邪！」希烈不悅，扶真卿出。他日，又與四使同宴，四使曰：「久聞太師重望，今都統將稱大號而太師適至，是天以宰相賜都統也。」〔顏真卿為太子太師，故皆以其官稱之。相，息亮翻。〕真卿叱之曰：「何謂宰相！汝知有罵安祿山而死者　顏真卿乎﹖」〔史炤曰：以利動之曰誘，以威迫之曰脅。誘，音酉。〕四使不敢復言。〔復，扶子翻。〕希烈乃使甲士十人守真卿於館舍，掘坎於庭，雲欲阬之，真卿怡然，見希烈曰：〔怡然，安和之貌。〕「死生已定，何必多端！亟以一劍相　與，豈不快公心事邪！」希烈乃謝之。〔考異曰：顏氏行狀以為：「公至許州，希烈前後詐為公表，奏請州者數十，上知而寢之。」舊真卿傳以為：「希烈逼為章表，令雪己，願罷兵馬，累遣真卿兄子與從吏凡數輩來京師。上皆不報。希烈大宴逆黨，倡優斥黷朝政，真卿拂衣起。後張伯儀敗績，令以首級誇示，真卿號慟。周曾奉真卿，遂送真卿於龍興寺。」朱滔等推尊希烈在去年，真卿使許在今年正月，蓋滔等始勸希烈稱帝，希烈但稱都元帥、建興王，故今年滔再遣樊播等勸進稱為都統也。真卿剛烈，守之以死，希烈豈能逼之使為章表雪己！行狀雲「詐為表奏」，是也。〕
3戊戌，以左龍武大將軍哥舒曜為東都、汝州節度使，將鳳翔、邠寧、涇原、奉天、好畤行營兵萬餘人討希烈，〔鳳翔、邠寧、涇原，三節之兵。奉天、好畤，神策，屯兵也。〕又詔諸道共討之。曜行至郟城，〔郟，音夾。郟城縣，屬汝州，東魏之龍山縣也，隋開皇　初，改曰汝南，十八年，改曰輔城，大業初，改曰郟城。九域志：郟城縣，在汝州東南九十里。未白曰：春秋楚令尹子瑕城郟，即此。〕遇希烈前鋒將陳利貞，擊破之；希烈勢小沮。〔沮，在呂翻。〕曜，翰之子也。〔天寶末，安祿山反，哥舒翰敗沒於潼關。〕
希烈使其將封有麟據鄧州，南路遂絻頁獻，商旅皆不通。壬寅，詔治上津山路，置郵驛。〔上津縣，屬商州，治，直之翻。〕
4二月，戊申朔，命鴻臚卿崔漢衡送區頰贊還吐蕃。〔區頰贊入見事始見上捲上年。臚，陵如翻。〕
5丙寅，以河陽三城、懷、衛州為河陽軍。
6丁卯，哥舒曜克汝州，擒周晃。
7三月，戊寅，江西節度使曹王皋敗李希烈將韓霜露於黃梅，斬之；辛卯，拔黃州。時烈兵柵山，〔敗，補邁翻。九域志：黃梅縣，屬蘄州，距州一百二十里。蔡山，在黃梅界，即江左新邵治所，魯悉保聚之地。未白曰：未分江夏郡置南新蔡郡；隋開皇十八年，改為黃梅縣，以界內黃梅山名之。祝穆曰：蔡山出大龜春秋左氏傳所謂大蔡，蓋以山得名也。〕險不可攻。皋聲言西取靳州，〔靳，音祈。蘄州，後漢為蘄春侯國，吳置蘄春郡，北齊置齊昌郡及羅州，後周改蘄州。州北有蘄水，南入於江。地名解雲：蘄春，以隈多蘄菜，因名。〕引舟師泝江而上，希烈之將引兵循江隨戰。去蔡山三百餘裏，皋遂進拔蘄州，表伊慎為蘄州刺史，王鍔為江州刺史。
8淮寧都虞候周曾、鎮遏兵馬使王玢、押牙姚憺、韋清密輸款於李勉。〔玢，府巾翻。憺，徒濫翻，又徒敢翻。〕李希烈遣曾與十將康秀琳將兵三萬攻哥舒曜，至襄城，〔襄城縣，漢屬潁川郡，晉屬襄城郡；後周置汝州，唐貞觀元年，廢州，以襄城縣屬許州；貞觀八年，以伊州為汝州，襄城仍屬許州，天寶七載，復屬汝州。九域志：襄城縣，在汝州東南一百五十里。〕曾等密謀還軍襲希烈，奉顏真卿為節度使，使玢、憺、清為內應。希烈知之，遣別將李克誠將騾軍三千人〔淮西地少馬，乘騾以戰，號騾子軍，尤為驍銳。將，即亮翻；誠將音同，又音如字。騾，落戈翻。〕襲曾等，殺之，並殺玢、憺及其黨。甲午，詔贈曾等官。始，韋清與曾等約，事泄不相引，故獨得免。清恐終及禍，說希烈請詣朱滔乞師，〔說，式芮翻。〕希可遣之，行襄邑，逃奔劉洽。〔襄邑縣，屬宋州。劉洽時以宣武節度鎮宋州。〕希烈聞周曾等有變，閉壁數日；其黨寇尉氏、鄭州者聞之，亦遁歸。希烈乃上表歸咎於周曾等，引兵還蔡州，〔上，時掌翻。還，從宣翻。蔡州，治汝陽縣，淮寧本鎮也。希烈時自許州退還。〕外不悔過從順，實待朱滔等之援也。置顏真卿於龍興寺。〔寺蓋在蔡州。〕
丁酉，荊南節度使張伯儀與淮寧兵戰於安州，〔安州，漢安陸地。〕官軍大敗，伯儀僅以身免，亡其所持節。希烈使人以其節及俘馘示顏真卿；真卿號慟投地，絻而復蘇，自是不復與人言。〔俘，方無翻。馘，古獲翻。號，戶高翻。復，扶子翻，又音如字。〕
9夏，四月，上以神策軍使白志貞為京城召募使，募禁兵以討李希烈。志貞請諸嘗為節度、觀察、都團練使者，不存沒，並勒其子弟帥奴馬自備資裝從軍，〔帥，讀曰率。〕授以五品官；貧者甚苦之，人心始搖。〔史言德宗窮兵，亂將作矣。〕
10上命宰相、尚書與吐蕃區頰贊盟於豐邑里，區頰贊以清水之盟，疆埸未定，不果盟。〔是年春，張鎰與吐蕃盟於清水。宋白曰：張鎰與吐蕃盟文曰：「今國家所守界，涇州，西至彈箏崍西口；隴州，西至清水縣；鳳州，西至同谷縣；暨劍南西山大渡河東，為漢界。蕃國，守備在蘭、渭、原、會，西至臨洮，又東至成州，抵劍南西界磨些諸蠻、大渡水西南，為蕃界。」相，息亮翻。尚，辰羊翻。吐，從入聲。埸，音亦。〕己未，命崔漢衡入吐蕃，決於贊普。〔是年二月，命崔漢衡送區頰贊，蓋欲與之盟而遣之，久而盟未定。又命漢衡入吐蕃，決於贊普。此時中國疲於兵，彼固有以窺唐矣，盟無益也。〕
11庚申，加永平、宣武、河陽都統李勉淮西招討使，東都、汝州節度使哥舒曜為之副，以荊南節度仗張伯儀為淮西應援招討仗，山南東道節度使賈耽、江西節度使曹王皋為之副。上督哥舒曜進兵，曜至潁橋，〔九域志：襄城縣有潁橋鎮。〕遇大雨，還保襄城。李希烈遣其將李光輝攻襄城；曜擊卻之。
12五月，乙酉，潁王伷薨。〔伷，玄宗　子，音古了翻。〕
13乙未，以宣武節度使劉洽兼淄青招討使。
14李晟謀取涿、莫二州，以絕幽、魏往來之路，與張孝忠之子升雲圍朱滔所署易州刺史鄭景濟於清苑，〔水經註：徐水出北平，東逕清苑城，東至高陽，入於河。劉昫曰：清苑縣，漢之樂鄉縣，屬信都國。隋為清苑縣，屬瀛州；唐景雲元年，屬冀州；至宋，以清苑縣為保州治所。宋白曰：漢高宗訪樂毅之後，得樂叔，封於樂鄉。高齊省，仍自今易州滿城縣界移永寧縣，理北城。隋改為清苑縣，因滿城縣界清苑河為名。〕累月不下。滔以其司武尚書馬寔為留守，〔司武尚書，猶天朝兵部尚書。〕將步騎萬餘守魏營，自將步騎萬五千救清苑。李晟軍大敗，退保易州。滔還軍瀛州，張升雲奔滿城。〔劉昫曰：滿城縣，漢北平縣地，後魏置永樂縣，天寶元年，改為滿城，屬易州。〕會晟病甚，引軍還保定州。〔考異曰：燕南記曰：「晟與張昇雲等圍鄭景濟於清苑，自二月至四月。滔自統馬步萬五千人救清苑，四月二日，發館陶砦，五月內到。晟出戰不利，城中又出攻晟，晟敗去。滔乘勝逐晟等，大破之。晟奔易州，染病，不復更出。」實錄曰：「庚子，李晟自清苑退保易州。」舊晟傳曰：「自正月至於五月，會晟病甚，不知人者數焉。軍吏合謀，乃以馬輿還定州。」今從之。實錄所云庚子，蓋奏到之也。〕
王武俊以滔既破李晟，留屯瀛州，未還魏橋，遣其給事中宋端趣之。〔趣，讀曰促。〕端見滔，言頗不遜，滔怒，使謂武俊曰：「滔以熱疾，暫未南還，大王二兄遽有云雲。滔以救魏博之故，叛君棄兄，如脫屣耳。〔履不躡跟曰屣，脫之易耳。〕二兄必相疑，惟二兄所為！」端還報，武俊自辨於馬寔，寔以狀白滔，言：「趙王知宋端無禮於大王，深加讓，實無他志。」武俊亦遣承令官鄭和隨寔使者見滔，謝之。〔時武俊等改要藉官為承令官。〕滔乃侻，相待如初。然武俊以是益恨滔矣。
六月，李抱真使參謀賈林詣武俊壁詐降。〔節度參謀，關預軍中機密。〕武俊見之。林曰：「林來奉詔，非降也。」武俊色動，問其故，林曰：「天子知大夫宿著誠效，〔謂誅李惟嶽也。〕及登壇之日，〔謂稱王時也。〕撫膺顧左右曰：『我本徇忠義，天子不察。』諸將亦嘗共表大找之志。天子語使者曰，『朕前事誠誤，悔之無及。朋友失意，尚可謝，況朕為四海之主乎！』」〔賈林先言武俊心事，後述天子詔旨，鋪陳悔過之意，可謂善說矣。語，牛倨翻。〕武俊曰：「僕胡人也，為將尚知愛百姓；況天子，豈專以殺人為事乎！今山東連兵，暴骨如莽，〔杜預曰：草之生於廣野莽莽然，故曰莫莽。莽，莫朗翻。暴，步卜翻，又薄報翻。〕就仗克捷，與誰守之！僕不憚歸國，但已與諸鎮結盟。胡人性直，不欲仗曲在己，天子誠能下詔赦諸鎮之罪，僕當首唱從化；諸鎮有不從者，請奉辭伐之。如此，則上不負天子，下不負同列，不過五旬，河朔定矣。」使林還報抱，陰相約結。〔為武俊與抱真破走朱滔張本。〕
15庚戌，初行稅間架、除陌錢法。河東、澤潞、河陽、朔方四軍屯魏縣，神策、永平、宣武、淮南、浙西、荊南、江泗、沔鄂、湖南、黔中、劍南、嶺南諸軍環淮寧之境。〔江，謂江南西道，「四」當作「西」。黔，音琴。環，音宦。〕舊制，諸道軍出境，皆仰給度支；〔仰牛向翻。〕上優恤士卒，每出境，加給酒肉，本道糧仍給其家，一人兼三人之給，故將士利之。各出軍纔逾境而止，〔書有之：「威克厥愛，允濟；愛克厥威，允罔功。」德宗蓋未知此者。〕月費錢百三十餘萬緡，常賦不能供。判度支趙贊乃奏行二法：〔二法，即所謂稅間架反除陌錢也。〕所謂稅間架者，每屋兩架為間，上屋稅錢二千，中稅千，下稅五百，吏執筆握算，入人室廬計其數。〔史炤曰：算，所以籌算也。其法用竹，徑一分，長六寸，二百七十一枚而成。金觚為一握。〕或有宅屋多而無他資者，出動數百緡。敢匿一間，杖金十，賞告者錢五十緡。所謂除陌錢者，公私給與及賣買，每緡官留五十錢，給他物及相貿易者，約錢為率。〔貿，音荿。〕敢隱錢百，杖六十，罰錢二千，賞告者錢十緡，其賞錢皆出坐事之家。於是愁怨之聲，盈於遠近。
16丁卯，徒郴王逾為丹王，鄜王遘為簡王。〔二王，皆上弟也。〕
17庚午，答蕃判官監察御史於拐〔答蕃判官，因當時出使署置，以為官名。拐，徒歷翻。〕與吐蕃使者論刺沒藏至自青海，〔刺，盧達。〕言疆埸已定，請遣區頰贊歸國。秋，七月，甲申，以禮部尚書李揆為入蕃會盟使。〔入蕃命官，猶答蕃也。〕壬辰，詔諸將相與區頰贊盟於城西。李揆有才望，盧杞惡之，〔惡，烏路翻。〕故使之入吐蕃。揆言於上曰：「臣不憚遠行，恐死於道路，不能達詔命！」上為之惻然，〔為，於偽翻。〕謂杞曰：「揆無乃太老！」杞曰：「使遠夷，非諳練朝廷故事者不可。〔使，疏吏翻。諳烏含翻。〕且揆行，則自今年少於揆者〔少，詩照翻。〕不敢辭遠使矣。」〔使，疏吏翻。〕
18八月，丁未，李希烈將兵三萬圍哥舒曜於襄城，詔李勉及神策將劉德信將兵救之。乙卯，希烈將曹季昌以州降，尋復為其將康叔夜所殺。〔復，扶又翻。〕
19初，上在東宮，聞監察御史嘉興陸贄名，〔嘉興，漢由拳縣地，吳大帝黃龍三年，以其地嘉禾生，改為禾興縣，後避太子和名，改為嘉興縣。隋廢縣，唐初復置，屬蘇州。〕即位，召為翰 林學士，〔韋執誼翰林志曰：自太宗時，名侕學士；時召草制，然猶未有名號。乾封以後，始號「北門學士」。玄宗初，置翰林待詔，掌四方表疏批答，應和文章。 繼以詔敕文告悉由中書，多壅滯，始選朝官有詞藝學識者入居翰林，供奉別旨，然亦未定名；制詔書敕猶或分在集賢。開元二十六年，翰林供奉始改稱學士，別建學 士院於翰林院之南，俾專內命。其後又置東翰林院於金鑾殿之西，隨上所在。〕數問以得失。時兩河用兵久不決，〔兩河，謂河南、河北。〕賦役日滋，贄以兵窮民困，恐別生內變，乃上奉，其略曰：「克敵之要，在乎將得其人；馭將之方，在乎操得其柄。〔將即亮翻；下同。操千高翻。〕將非其人者，兵雖眾不足恃；操失其柄者，將雖材不為用。」又曰：「將不能使兵，國不馭將，非止費財翫寇之弊，亦有不戢自焚之災。」〔左氏傳曰：兵猶火也，不戢，將自焚。〕又曰：「今兩河、淮西為叛亂之帥 者，猶四五兇人而已。〔四五兇人，謂河北則朱滔、王武俊、田悅，河南則李納，淮西則李希烈也。帥，所類翻。〕尚恐其中或遭詿誤，〔詿，古賣翻，又胡卦 翻。〕內蓄危疑；蒼黃失圖，勢不得止。況其餘眾，蓋並脅從，〔史炤曰：書雲脅從罔治，孔穎達疏雲：謂被脅從而距王命者。餘謂脅從者，為威力所迫脅，不得已而從於逆，非同心為逆者也。〕苟知全生，豈願為惡！」又曰：「無紓目前之虞，或興意外之變。人者，邦之本也。財者，人之心也。其心傷則其本傷，其本傷則枝幹顛瘁矣。」〔瘁，秦醉翻。〕又曰：「人搖不寧，事變難測，是以兵貴拙速，不貴巧遲。若不靖於本而務救於末，則救之所為，乃禍之所也。」又論關中形勢，以為：「王者蓄威以昭德，偏廢則危；居重以馭輕，倒持則悖。王畿者，四方之本也。太宗列置府兵，分隸禁衛，大凡諸府八百餘所，而在關中者殆五百焉。舉天下不敵關中，【章：乙十一行本「中」下」「之半」二字。】則居重馭輕之意明矣。承平漸久，武備浸微，雖府衛具存而迕乘罕習。〔卒，臧沒翻。乘，繩證翻。〕故祿山竊倒持之柄，乘外重之資，一舉滔天，兩京不守。〔事見玄宗天寶十四載、肅宗至德元載。〕尚賴西邊有兵，諸有馬，每州有糧，故肅宗得以中興。〔中，竹仲翻。〕乾元之後，繼有外虞，悉師東討，邊備既弛，禁戎亦空，吐蕃乘虛，深入為寇，故先皇帝莫與為禦，避之東遊。〔事見二百二十三卷代完廣德元年。〕是皆失居重馭輕之權，忘深根固柢之慮。〔柢，都禮翻，又都計翻。〕內寇則殽、函失險，外侵則汧、渭為戒。〔汧，口肩翻。〕於斯之，雖有四方之師，寧救一朝之患，陛下追想及此，豈不為之寒心哉！〔為，於偽翻。〕今朔方、太原之眾，遠在山東；〔謂李懷光以朔方軍馬，燧以太原軍討田悅，兵不解也。〕神策六軍之兵，繼出關外。〔左右羽林、左右龍武、左右神策為六軍。又曰：太右羽林、龍武、神武為六軍。神策軍最盛，在六軍之右。時李晟、哥舒曜、劉德信皆以禁兵出關討賊。〕儻有賊臣啗寇，黠虜覷邊，〔啗，徒濫翻，又徒覽翻。覷，七慮翻，伺視也。〕伺隙乘虛，微犯亭障，此愚臣所竊憂也。〔伺，相吏翻。〕未審陛下其何以禦之！側聞伐叛之初，議者多易其事，〔以其事為易也。易，弋豉翻。〕僉謂有徵無戰，役不踰時，計兵未其多，度費未甚廣，〔度，徒洛翻。〕於事為無擾，於人為不勞；曾不料兵連禍拏，變故難測，日引月長，漸乖始圖。〔曾，戶增翻。拏，女加翻，相牽引也。圖，謀也。〕往歲為天下所患，鹹謂除之則可致昇平者，李正己、李寶臣、梁崇義、田悅是也。往歲為國家所信，鹹謂任之則可除禍亂者，朱滔、李希烈是也。既而正己死，李納繼之；寶臣死，惟嶽繼之；崇義平，希烈叛；惟嶽戮，朱滔攜。〔攜，離也，貳也。〕然則往歲之所患者，四去其三矣，〔去，羌呂翻。〕而患竟不衰；往歲之所信，今則自叛矣，而餘又難保。是知立國之安危在勢，任事之濟否在人。勢苟安，則異類同也也；勢苟危，則舟中敵國也。陛下豈可不追鑒往事，惟新飲圖，脩偏廢之柄以靖人，復倒持之權以固國！〔漢人曰，秦倒持太阿，授楚其柄。〕而乃孜孜汲汲，極思勞神，〔思，相吏翻。〕徇無已之求，望難必之效乎！今關輔之間，徵發已甚，宮苑之內，備衛不全。〔北軍皆屯苑中，時悉在行營。〕萬一將帥中，又如朱滔、希烈，或負固邊壘，誘致豺狼，〔將，即亮翻。帥，所類翻。誘，羊久翻〕或竊發郊畿，驚犯城闕，此亦愚臣所竊為憂者也，未審陛下復何以備之！〔姚飲言、朱泚之變， 卒始陸晟，成正翻。節將子弟，白志貞所奏遣東徵者。還，從宜翻，又音如字。〕明敕涇、隴、邠、寧但令嚴備封守，〔邠，卑旻翻。飲，力丁翻。〕仍雲更不徵 發，使知各保安居。又降德音，罷京城及畿縣間架等雜稅，則冀已輸者弭怨，見處者獲寧，〔見賢遍翻。處，昌呂翻。〕人心不搖，邦本自固。」上不能用。
20壬戌，以汴西運使崔縱兼魏州四節度都糧料使。〔汴東、西運使事始見上捲上年。河節度使馬燧、澤潞節度使李抱真、河陽節度使李艽、朔方節度使李懷光四軍，時並在魏州行營。宋白曰：建中用兵，諸道行營出境者，皆仰給度支，謂之食出界糧。又於諸軍各以臺省官一人司其供億，謂之糧料使。餘按代宗廣德初，郭子儀自商州進收京師，請第五琦為糧料使。〕縱，渙之子也。〔崔渙者，玄暐之孫，玄宗幸蜀，以為相。〕
21九月，丙戌，神策將劉德信、宣武將唐漢臣與淮寧將李克誠戰，敗於滬澗。〔將，即亮翻。滬，侯古翻。考異曰：徐岱奉天記曰：「大將唐漢臣、劉德信、高秉哲自大梁合統兵一萬，屯於汝州。三帥各領本軍，城小卒眾，致飲不一。軍進至薛店，更無他路，又不設支軍。賊諜知之，乘霧而進；三帥望敵潰。戈楯資實山積，馬萬餘蹄，皆沒焉。汝州遂陷。攝刺史李元平為寇所獲，賊邏兵北至彭婆。」今從實錄。〕時李勉遣漢臣將兵萬人救襄城，上遣德信帥諸將家應募者三千人助之。〔將，即亮翻，又音如字。帥，讀曰率；下同。〕勉奏：「李希烈精兵皆在襄城，許州空虛，著襲許州，則襄城圍自解。」〔去年希烈徙鎮許州，蓋欲乘虛擣其巢穴，則希可必釋襄城之圍以自涘。〕遣二將趣許州，〔趣，七喻翻。〕未至數十里，上遣中使責其違詔，二將狼狽而返，無復斥侯。克誠伏兵邀之，殺傷太半。漢臣奔大梁，德信奔汝州；希烈遊兵剽掠至伊闕。〔剽，匹妙翻。伊闕，禹所鑿，春秋為戎蠻子之國，漢為新城縣，隋為伊 闕縣，唐屬河南府。〕勉復遣甚將李堅帥四千人助守東都，〔復，扶又翻，又音如字。考異曰：新傳作「李堅華」，今從實錄。〕希烈以兵絕其後，堅軍不得還。 〔還，從宣翻，又音如字。〕汴軍由是不振，襄城益危。〔汴，皮變翻。汴軍，宣武兵也。此時則李勉帥永平軍。方鎮表：大曆十四年，永平軍增領汴、潁二州，徙治 汴州，故使史有汴軍之稱。〕
22上以諸討淮寧者不相統壹，庚子，以舒王謨為荊襄等道行營都元帥，更名誼；〔更，工衡翻。〕以戶部尚書蕭復為長史，右庶子孔巢父為左司馬，諫議大夫樊澤為右司馬，自餘將佐皆選中外之望。〔將，即亮翻；下同。〕未行，會涇師作亂而止。復，嵩之孫也；〔蕭嵩，開元中為相。〕巢公，孔子三十七世孫。
23上發涇原諸道兵救襄城。冬，十月，丙午，涇原節度使姚令昌將兵五千至京師。〔考異曰：舊傳雲：「令言率本鎮兵五赴授。」按奉天記曰：「哥舒曜表請加師，上使涇州節度使姚令言赴援。令言本領三千，請加至五千。」今從之。〕軍士冒雨，寒甚，多攜子弟而來，冀得厚賜遺其家，〔遺，唯季翻。〕既至，一無所賜。丁未，發至滻水，詔京兆尹王翃犒師，惟糲食菜餤；眾怒，蹴而覆之，〔糲，盧達翻。餤，弋廉翻，又徒甘翻。蹴，子六翻。〕因摎言曰：「吾輩將死於敵，而食且不飽，安能以微命拒白刃邪！聞瓊林、大盈二庫，〔玄宗時，王佅為戶口色役使，徵剝則貨，每歲進錢百億，寶貨大盈庫，以供人主宴私賞賜之用。則玄宗時已有大盈庫。陸贄諫帝曰：「瓊林、大盈，自古悉無其制，傳諸耆舊之說，皆雲創自開元，聚斂之臣，貪權飾巧求媚，乃『郡國貢獻，所合區分。賦稅當委於有司，以給經用；貢獻宜歸於天子，以奉私求。』玄宗悅之，新置是二庫，蕩心侈欲，萌禍於茲。迨乎失邦，終以餌寇。」則庫始於玄宗明矣。宋白曰：大盈庫，內庫也，以中人主之。至德中，第五琦始悉以租賦進入大盈，天子以出納為便，故不復。〕金帛盈溢，不如相與取之。」乃擐甲張旗鼓譟，還趣京城。〔趣，七喻翻。〕飲言入辭，尚在禁中，聞之，馳至長樂阪，遇之。〔長樂阪，在滻水西，本滻坂也。隋文帝惡其名，取其北對長樂，改曰長樂坂，亦曰長樂坡。樂，音洛。〕軍士射令言，令言抱馬鬣突入亂兵，呼曰：〔射，而亦翻。呼，火故翻；下大呼同。〕「諸君失計！東徵立功，何患不富貴，乃為族滅之計乎！」軍士不德，以兵擁令言而西。〔自長樂坂西入京城。〕上遽命賜帛，人二匹；眾益怒，射中使。〔射，而亦翻。〕又命中使宣慰，賊已至通化門外，〔通化門，京城東面北來第一門。程大昌曰：通化門，北去丹鳳門，止兩坊。〕中使出門，賊殺之。又命出金帛二十車賜之；賊已入城，喧聲浩浩，不復可遏。〔復，扶又翻。〕百姓狼狽駭走，賊大呼告之曰：「汝曹勿恐，不奪汝商貨僦質矣！不稅汝間架陌錢矣！」〔呼，火故翻。僦，即就翻。〕上遣普王誼、翰林學士姜公輔出慰諭之；賊已陳於丹鳳門外，〔陳，讀曰陣。〕小民聚觀者以萬計。
初，神策軍使白志貞掌召募禁兵，東徵死亡者志貞皆隱不以聞，但受市井富兒賂而補之，名在軍籍受給賜，而身居市廛為販鬻。司農卿段秀實上言：「禁兵不精，其數全少，卒有患難，將何待之！」不聽。〔少，詩沼翻。卒，讀曰猝。難，乃旦翻。〕至是，上召禁兵以禦賊，竟無一人至者。賊已斬關而入，上乃與王貴妃、諸王、唐安公主自苑北門出，王貴妃以傳國寶繫衣中以從；〔從，才用翻；下同。〕後宮諸王、公主不及從者什七。
初，魚朝恩既誅，宦官不復典兵〔事見二百二十四卷代宗大曆五年。〕有竇文場、霍仙嗚，嘗事上於東宮，至是，帥宦官左右僅百人以從，〔帥，讀曰率。〕使普王誼前驅，太子執兵以殿。〔殿，丁練翻。〕司農卿郭曙以部曲數十人獵苑中，〔禁苑，在京城之北，東至灞水，西連故長安城，南連京城，北枕渭水。〕聞蹕，謁道左，遂以其眾從。曙，暖之弟也。〔暖、曙，皆郭子儀之子。〕右龍武軍使令狐建方教射於軍中，聞之，帥麾下四百人從，〔帥，讀曰率；下相帥同。〕乃使建居後為殿。
姜公輔叩馬言曰：「朱泚嘗為涇帥，〔見二百二十六卷元年。帥，所類翻。〕坐弟滔之故，廢處京師，〔事見上捲上年。處，昌呂翻。〕心嘗怏怏。臣謂陛下既不能推心待之，則不如殺之，毋貽後患。今亂兵若奉以為主，則難制矣。請召使從行。」上倉猝不暇用其言，曰：「無及矣！」遂行。夜至鹹陽，飯數必匕而。〔飯，扶晚翻。〕時事出非意，羣臣皆不知乘輿所之。〔之，往也。乘，繩證翻。〕盧札、關播踰中書垣而出。白志貞、王翃及御史大夫於頎、中丞劉從一、戶部侍郎趙贊、翰林學士陸贄、吳通微等追及上於鹹陽。頎，拐之父兄弟；〔頎，渠希翻。之從，才用翻。〕從一，齊賢之從孫也。〔劉齊賢，神道之子，以方正為高宗所重。〕
賊入宮，登含元殿，大呼曰：「天子已出，宜人自求富！」遂讙譟，爭入府庫，運金帛，極力而止。〔讙，許元翻。〕小民因之，亦入宮盜庫物，通【章：十二行「通」上有「出而復入」四字；乙十一行本同。】夕不已。其不能入者，剽奪於路。諸坊居民各相帥自守。姚令言與亂兵諆曰：「今眾無主，不能持久，朱太尉閒居私第，請相與奉之。」眾許諾。乃遣數百騎迎泚於晉昌裏第。〔按長圖，自京城啟夏門北入東街第二坊曰進昌坊。考異曰：舊泚傳作「招國裏」，今從實錄。〕夜半，泚按轡列炬，傳呼入宮，居含殿，設警嚴，〔設鼓角以警嚴。一曰，設卒以警備嚴衛。〕自稱權知六軍。
戊申旦，泚徙居白華殿，〔考李晟收復京城次第，白華殿蓋近光泰門內，大明宮東北隅。程大昌曰：晟收長安，亦自白華門入，諸家不載何地。以晟兵所屆言之，當在大明東苑之。〕出榜於外，稱：「涇原將士久處邊陲，〔處，昌呂翻。〕不閑朝禮，〔閑，習也。朝，直遙翻；下同。〕輒入宮闕，致驚乘輿，西出巡幸。〔乘，繩證翻。〕太尉已 權臨六軍，應神策軍士及文武百官凡有祿食者，悉詣行在；不能往者，即詣本司。若出三日，檢勘彼此名者，皆斬！」於是百官出見泚，或勸迎乘輿；泚不悅，百官 稍稍遁去。
源休以使回紇還，賞薄，怨朝廷，〔賞薄事見上捲上年。使，疏吏翻。〕入見泚，屏人密語移時，〔屏，必郢翻，又卑正翻。〕為泚陳成敗，引符命，勸之僭逆。〔為，於偽翻。〕泚喜，然猶未決。宿衛諸軍舉白幡降者，列於闕前甚眾。〔降，戶江翻。〕泚夜於苑門出兵，旦自通化門入，駱驛不絻，張弓露刃，欲以威眾。
上思桑道荿之言，〔道荿言見二百二十六卷元年。〕自鹹陽幸奉天。縣僚聞車駕猝至，欲逃匿山谷；主簿蘇弁止之。弁，良嗣之兄孫也。〔蘇良嗣，武后初為相。〕文武之臣稍稍繼至；己酉，左金吾大將軍渾瑊至天。瑊素有威望，眾心恃之稍安。〔瑊，古鹹翻。〕
庚戌，源休勸朱泚禁十城門，〔唐都長安，京城東面通化、春明、延興三門，南面啟夏、明德、安化三門，西延秋、金光、開遠三門，北光化一門，凡十門。〕毋得出朝士，朝士往往易服為傭僕潛。　休又為泚說誘文武之士，使之附泚。〔又為，於偽翻。說，輸芮翻。〕檢校司空、同平章事李忠臣久失兵柄，太僕張光晟自負其才，皆鬱鬱不得志，〔李忠臣失兵柄見二百二十五卷代宗大曆十四年。張光晟事見二百三十六卷元年。校，古效翻。晟，成正翻。〕泚悉起而用之。工部侍郎蔣鎮出亡，墜馬傷足，為泚所得。〔泚，且禮翻，又音此。〕先是休以才能，光晟以節義，鎮以清素，都官員外郎彭偃以文學，太常卿敬釭以勇略，〔先，悉薦翻。釭，古紅翻，又古雙翻。〕皆為時人所重，至是皆為泚用。
鳳翔、涇原將張廷芝、段誠諫將數千人救襄城，〔原將，即亮翻；諫將音同，又音如字。〕未出潼關，聞朱泚據長安，殺其大將隴右兵馬使戴蘭，遺歸於泚。〔泚先帥鳳翔、涇原，故二鎮之兵聞亂皆歸之。潼，音同。使，疏吏翻。〕泚於是自謂眾心所歸，謀反遂定。以源休為京兆尹、判度支，〔度，徒洛翻。〕李忠為皇城使。〔唐六典：皇城在京城之中，東西五里，百百一十五步，南北三里，一百四十步。南面三門，中曰朱雀，左曰安上，右曰含光。東面二門，北曰延喜，南曰景風。西面二門北曰安福，南日順義。其中，右社稷，左宗廟，百僚廨署列乎其間。唐自開元以前，以城門郎掌皇城諸門開闔之節，中世以後，置皇城使。〕百司供億，六軍宿衛，鹹擬乘輿。〔乘，繩證翻。〕
辛亥，以渾瑊為京畿、渭北節度使，行在都虞候白志貞為都知兵馬使，令狐建為中軍鼓角使，以神策都虞候候仲莊為左衛將軍兼奉天防城使。〔渾，戶昆翻，又戶本翻。瑊，古鹹翻。使，疏吏翻。令，力丁翻。〕
朱泚以司農卿段秀實久失兵柄，〔段秀實失兵柄見二百二十六卷元年。〕意其必怏怏，〔怏，於兩翻。〕遣數十騎召之。秀實閉門拒之，騎士踰垣入，劫之以兵。秀實自度不免，〔騎，奇寄翻。垣，於元翻。度，徒洛翻。〕乃謂子弟曰：「國家有患，吾於何避之，尚當以死徇社稷；汝農宜人自求生。」乃往見泚。泚喜曰：「段公來，吾事濟矣。」延坐問計。秀實說之日：「公本以忠義著聞天下，〔謂泚能釋鎮入朝及與弟滔絕也。說，式芮翻。〕今涇軍以犒賜不豐，遽有披猖，使乖輿播越。夫犒賜不豐，有司之過也；〔犒，口到翻。乖繩證翻。夫，音扶。〕天子安得知之！公宜以此開諭將士，示以禍福，奉迎乖輿，復歸宮闕，此莫大之功也！」〔將，即亮翻。復，扶又翻，又音如字。〕泚默然不悅，〔泚，且禮翻，又音此。〕然以實與己皆為朝廷所廢，遂推心委之。 左驍衛將軍劉海賓，涇原都　候何明禮孔目管岐靈嶽，皆秀實素厚也，〔朝，直遙翻。驍，堅堯翻。段秀實鎮涇原時，厚遇此三人。唐藩鎮吏聯，使院有孔目官，軍 府事無細大皆經其手，言一孔一目，無不綜理也。史炤日：「岐，姓也。黃帝時有岐伯。考異曰：舊傳曰「判官岐靈嶽」。今從段公別傳。〕秀實密與之謀誅泚，迎乖輿。
上初至奉天，詔徵近道兵入援。有上言：「朱泚為亂兵所立，且來攻城，宜早脩守備。」〔上，時掌翻。〕盧杞切齒言曰：「朱泚忠貞，羣臣莫及，奈何言其從亂，傷大臣心！臣請以百口保其不反。「上亦以為然。又聞羣臣勸泚奉迎，乃詔諸道援兵至者皆營於三十里外。姜公輔諫曰：「今宿衛單寡，防慮不可不深，若泚謁忠奉迎，何憚於兵多；如其不然，有備無患。」上乃慰以察之。」上以諸【章：十二行本「諸」作「問」；乙十一行本同；孔本同；退齋校同；熊校同。】從臣皆畏憚，莫敢行；〔從，才用翻。〕金吾將軍吳漵獨請行，上悅。漵退而造人曰：「食其祿而違其難，何以為臣！吾幸託肺附，〔漵，章敬皇后弟也。漵，音徐呂翻。難，乃旦翻；下同。〕非不知往必死，但舉朝無蹈難之臣難之臣，使聖情慊慊耳！」〔慊慊，嫌恨不足之意。朝，直遙翻。慊，苦簟翻。〕逐奉詔詣泚。泚反諆已決，雖陽為受命，館漵於客省，〔館，古現翻。〕尋殺之。漵，湊之兄也。
泚遣涇原兵馬使韓旻將銳兵三千，聲言迎大駕，實襲奉天。〔使，疏吏翻。將，即亮翻，又音如字。〕時奉天守備單弱，段秀實謂岐靈嶽曰：「事急矣！」使靈嶽詐為姚令言符，令旻且還，當與大軍俱發。竊令言印未至，秀實倒用司農印印符，募善走者追之。旻至駱驛，〔駱驛，地名，史炤曰，駱谷關之驛也。餘按韓旻若至駱谷關之驛，則己過奉天而西南矣，炤說非也。但未知駱驛在何地。〕得符而還。〔還，從宣翻，又音如字〕秀實謂同謀曰：「旻來，吾屬無類矣！我當直搏泚殺之，不克則死，終不能為之臣也！」乃令劉海賓、何明禮陰結軍中之士，欲使應之於外。〔令，力丁翻。〕旻兵至，泚、令言大驚；岐靈嶽獨承其罪而死，不以及秀實等。
是日，泚召李忠臣、源休、姚令反秀實等議稱帝事。秀實勃然起，奪休象笏，〔武德初，因隋舊制，五品已上執象笏，三品已下前挫後直，五品已上後屈。自時厥 後，一例上圓下方，會不分別。〕前唾泚面，大罵曰：「狂賊！吾恨不斬汝萬段，豈從汝反邪！」〔唾，吐臥翻。邪，音耶。〕因以笏擊泚，泚舉手扞之，纔中其額，濺血灑地。泚與秀實相搏忷忷，〔中，竹仲翻。忷，許拱翻。忷忷，喧擾之狀。〕左右猝愕，不知所為。海賓不敢進，乘亂而逸。忠臣前助泚，泚得匍匐脫走。秀實知事不成，謂泚黨曰：「我不同汝反，何不殺我！」眾爭前殺之。泚一手承血，一手止其眾曰：「義士也！勿殺。」秀實既死，泚哭之甚哀，以三品禮葬之。〔唐制：司農卿，從三品。〕海賓縗服而逃，〔劉海賓不能助段秀實，與之同死，逃將焉往！縗，倉回翻。〕後二日，捕得，殺之；〔考異曰：段公別傳曰：「五日夜，泚使涇原將李忠臣、高昂等統銳兵五千以襲奉天，六日，賊泚又令兵馬使韓旻領馬步二千以繼之。」奉天記曰：「秀實與海賓密謀誅泚，佯入，請間計事，而海賓置匕首於靴，欲以相應，為閽者見覺。秀實遽奪源休笏，挺而擊之。」舊泚傳曰：「秀實與劉海賓謀誅泚，且虞叛卒之震驚法駕，乃潛為賊符，追所發兵。至六日，兵及駱驛而回。因與海賓同入見泚，，為陳逆順之理，而海賓於靴中取匕首，為其所覺，遂王得前。秀實知不可以義動，遽奪源休象笏，挺而擊泚。」秀實傳曰：「與海賓約，事為繼，而令明禮應於外。及秀擊泚，而海賓等不至。」按李忠臣等若已將五千人襲奉天，則秀實雖追還旻兵，無益矣。又海賓若於靴中取匕首為賊所覺，則登時死矣，焉能復逃！若為閽者所筧覺，亦應時被擒，事跡諠著，賊為之備，秀實亦不得發矣！此數者，皆恐難信。今但取段公行狀、幸奉天錄及舊傳可信者存之。〕亦不引何明禮。明禮從泚攻奉天，復謀殺泚，亦死。〔史終言之。復，扶又翻。〕上聞秀實死，恨委用不至，涕泗久之。
24壬子，以少府監李昌鄕為京畿、渭南節使。〔鄕，奴刀翻。〕
25鳳翔節度使、同平章事張鎰，性懦緩，好修飾邊幅，〔好，呼到翻。〕不習軍事，聞上在奉天，欲迎大駕，具服用貨財，獻於行在。後營將李楚琳，為人剽悍，〔將，即亮翻。剽，匹妙翻。〕軍中畏之，嘗事朱泚，為泚所厚。行軍司馬齊映與同幕齊抗言於鎰曰：「不去楚琳，必為亂首。」〔去，羌呂翻。〕鎰命楚琳出戍隴州。〔九域志：鳳翔府西至隴州一百五十里。〕楚琳託事不時發。鎰方以迎駕為憂，謂楚琳已去矣。楚琳夜與其黨作亂，鎰縋城而走，〔縋，馳偽翻。〕賊追及，殺之，判官王沼丟皆死。映自水竇出，抗為傭保負荷而逃，皆免。〔荷，下可翻，又讀如字。考異曰：舊映傳：「鎰不從映言，乃示寬大，召楚琳語之曰：『欲令公使於外。』楚琳恐，是夜作亂，殺鎰以應泚。」令從鎰傳。〕
始，上以奉天迫隘，欲幸鳳翔，戶部尚書蕭復聞之，遽請見〔見，賢遍翻。〕曰：「陛下大誤，鳳翔將卒皆朱泚故部曲，其中必有與之同惡者。臣尚憂張鎰不能久，豈得以鑾輿蹈不測之淵乎！」上曰：「吾行計已決，試為卿留一日。」〔為，於偽翻。〕明日，聞鳳翔亂，乃止。
齊映、齊抗皆詣奉天，以映為御史中丞，抗為侍御史。楚琳自為節度使，降於朱泚；隴州刺史郝通奔於楚琳。〔郝，呼各翻。〕
26商州團練兵殺其刺史謝良輔。
27朱泚自白華殿入宣政殿，〔東內含元殿之北為宣政殿。〕自稱大秦皇帝，改元應天。癸丑，泚以姚令言為侍中、關內元帥，李忠臣為司空兼侍中，源休為中書侍郎、同平章事、判度支，蔣鎮為吏部侍郎，樊系為禮部侍郎，彭偃為中書舍人，自餘張光晟等各拜官有差。立弟滔為皇太弟。姚令言與源休共掌朝政，〔朝，直遙翻；下同。〕凡泚之謀畫、遷除、軍旅、資糧，皆稟於休。休勸泚誅翦宗室在京城者以絕人望，殺郡王、王子、王孫凡七十七人。尋又以蓐鎮為門下侍郎，李子平為諫議大，並同平章事。鎮憂懼，每懷刀欲自殺，又欲亡竄，然性怯，竟不果。源休勸泚誅朝士之竄匿者以脅其餘，鎮力救，賴以全者甚眾。樊系為泚譔冊文，既成，仰藥而死。〔樊系距朱泚之命，不為譔冊，不過死耳。譔冊而死，於義何居！〕大理卿膠水蔣沇詣行在，為賊所得，【章：十二行「得」下「逼以官」三字；乙十一行本同；孔本同；退齋校同。】沇絕食稱病，潛竄得免。〔沇，以轉翻。〕
28哥舒曜食盡，棄襄城奔洛陽。李希烈陷襄城。
29右龍武將軍李觀將衛兵千餘人從上於奉天，上委之召募，數日，得五千餘人列之通衢旗鼓嚴整，城人為之增氣。〔為，於偽翻。〕
姚令言之東出也，〔涇州在西，故以救襄城為東出。〕以兵馬使京兆馮河清為涇原留後，判官河中姚況知涇州事。河清、況聞上幸奉天，集將士大哭，激以忠義，發甲兵、器百餘軍，通夕輸行在。〔通夕而行，自晚至旦也。〕城中方若無甲兵，得之，士氣大振。詔以河清為四鎮、北庭行營、涇原節度使，況為行軍司馬。
30上至奉天數日，右僕射、同平章事崔寧始至，上喜甚，撫勞有加。〔崔寧鎮西川，有威名，危難之中見其至，可以鎮安人心，故喜甚而撫勞加於他人。勞，力到翻。〕寧退，謂所親曰：「主上聰明英武，從善如流，但為盧杞所惑，以至於此！」因潸然出涕。〔潸，音刪，又數板翻。〕杞聞之，與王翃謀陷之。翃言於上曰：「臣與寧俱出京城，寧數下馬便液，〔數，所角翻。便液，溺也。便，毘連翻。液，羊益翻。〕久之不至，有顧望意。」會朱泚下詔，以左丞柳渾同平章事，寧為中書令。渾，襄陽人也，時亡在山谷，翃使盩厔尉康湛詐為寧遺朱泚書，獻之。〔遺，唯季翻。〕杞因譖寧與朱泚結盟，約為內應，故獨後至。乙卯，上遣中使引寧就幕下，雲宣密旨，二力士自後縊殺之，中外皆稱其冤；上聞之，及赦其家。
31朱泚遣使遺朱滔書，〔遺，唯季翻。〕稱：「三秦之地，指日克平；大河之北，委卿除殄，當與卿會於洛陽。」滔得書，【章：十二行「書」下有「西向舞蹈」四字；乙十一行本同；退齋校同；張校同，雲無註本亦無。】宣示軍府，移牒諸道，以自誇大。
32上遣中使告難於魏縣行營，〔魏縣行營，馬燧諸軍之討田悅者。難，乃旦翻。〕諸將相與慟哭。李懷光帥眾赴長安，〔為李懷光救奉天、破朱泚張本。帥，讀曰率〕馬燧、李艽各引兵歸鎮，〔馬燧歸太原，李艽歸河陽。〕李抱真退屯臨洺。
33丁巳，以戶部尚書蕭復為吏部尚書，吏部郎中劉從一為刑部侍郎，翰林學士姜公輔諫議大，並同平章事。
34朱泚自將逼奉天，軍勢甚盛。以姚令言為元帥，〔泚，且禮翻，又音此。將，即亮翻。帥，所類翻。考異曰：奉天記：「十月十日，賊泚自統眾攻奉天，以姚令言為都統。」今從實錄、舊泚傳。〕張光晟副之，以李忠臣為京兆尹、皇城留守，仇敬忠為同、華等州節度、拓東王，以扞關東之師，李日月為西道先鋒經略使。〔晟，成正翻。守，式又翻。拓，達各翻。扞，戶旱翻。使，疏吏翻。華，戶化翻。〕
邠寧留後韓遊緕，慶州刺史論惟明，監軍翟文秀，受詔將兵三千拒泚於使橋，與泚遇於醴泉。遊緕欲還趣奉天，〔邠，卑旻翻。緕，古回翻。監，古銜翻。翟，萇 伯翻。將，音同上，又音如字。還，從宣翻，又音如字，趣，七喻翻；下同。〕文秀曰：「我向奉天，賊亦隨至，是引賊以迫天子也。不若留壁於此，賊必不敢越我 向天；若不顧而過，則與奉天來攻之。」遊緕曰：「賊強我弱，若賊分軍以綴我，直趣奉天，奉天兵止弱，何來攻之有！我今急趣奉天，所以衛天子也。同吾士卒飢寒而賊多財，彼以利誘吾卒，吾不能禁也。」〔翟文秀欲留拒賊，詔旨也。夾攻之說，兵家常論也。挾詔旨而依兵家常論以制將帥，未有不折而從之者也。微韓遊緕持之，奉天殆矣。誘，羊久翻。〕遂引兵入奉天；泚亦隋至。官軍出戰，不利，泚兵爭門，欲入；渾瑊與遊緕血戰竟日。門內有草車數乘，〔渾，戶昆翻，又戶本翻。瑊，古鹹翻。乘，繩證翻。〕瑊使虞候高固帥甲士以長刀斫賊，皆一當百，〔帥，讀曰率。〕曳車塞門，縱火焚之，〔塞，悉則翻。〕眾軍乘火擊賊，賊乃退。會夜，泚營於城東三里，擊柝張火，布滿原野，使西明寺僧法堅造攻具，毀佛寺以為梯衝。〔西明寺，在長安城中延康坊，本隋楊素宅也。梯雲梯。衝，衝，車。代宗飯僧以護國，今朱泚乃用僧造攻具以攻奉天。柝，達各翻。〕韓遊緕曰：「寺材皆乾薪，〔乾，音幹。〕但具火以待之。」固，侃玄孫也。〔高侃事太宗、高宗，為將有功。〕泚自是日來攻城，瑊、遊緕等晝夜力戰。幽州兵救襄城者聞泚反，突入潼關，歸泚於奉天，〔幽州兵，即代宗時朱泚入朝詣京西防秋兵也。〕普潤戍卒亦歸之，〔普潤戍卒，神策兵也。〕有眾數萬。
上與陸贄語及亂故，深自克責。贄曰：「致今日之患，皆羣臣之罪也。」上曰：「此亦天命，非由人事。」贄退，上疏，以為：「陛下志壹區宇，四徵不庭，〔杜預曰不庭，謂不朝也。下之事 上，皆成禮於庭中。一說：庭，直也；不庭，不直也。〕兇渠稽誅，逆將繼亂，〔兇渠，謂田悅、李納也。逆將，謂朱滔、李希烈等也。渠，大也。將，即亮翻。〕兵連禍結，行及三年。〔建中二年，兵端始啟，至是及三年。〕徵師日滋，賦斂日重，〔斂，力贍翻。〕內自京邑，外洎邊陲，〔洎，其既翻。〕行者有鋒刃之憂，居者有誅求之。　是以叛亂繼起，怨讟並興，非常之虞，億兆同慮。唯陛下穆然凝邃，獨不得聞，至使兇卒鼓行，白晝犯闕，豈不以乘我間隙，因人攜離哉！〔間，克莧翻。〕陛下有股肱之臣，有耳目之任，有諫諍之列，有備衛之司，見危不能竭甚誠，臨難不能效其死；〔難，乃旦翻。〕臣所謂致今日之患，羣臣之罪者，豈徒言歟！聖旨又以國家興衰，皆有天命。臣聞天視聽，皆因於人。〔書曰：天視自我民視，天聽自我民聽。〕故祖仗責紂之辭曰：『我生不有命在天！』武王數紂之罪曰：『乃日吾有命，罔懲其侮。』〔並見尚書。數，所具翻。〕此又捨人事而推天命必不可之理也！易曰：『視履考祥。』〔履卦上九爻辭。王弼日：禍之祥，生於所履。處履之極，履道成矣，故可以視履而考祥。〕又曰：『吉凶者，失得之象。』〔易大傳之辭。〕此乃天命由人，其義明矣。然則聖哲之意，六經會通，皆謂禍福由人，不言盛衰有命。蓋人事理而天命降亂者，未之有也；人事亂而天命降康者，亦未之有也。〔鄭玄日：降康者，下平安之福。〕自頃徵討頗頻，刑網稍密，物力耗竭，人心驚疑，如居風濤，洶洶靡定。上自朝列，〔朝，直遙翻。〕下達蒸黎，日夕放黨聚謀，鹹憂必有變故，旋屬涇原叛卒，果如眾庶所虞。〔屬，之慾翻。虞，度也。〕京師之人，動逾億計，固非悉知算術，皆曉佔，書則明致寇之由，未必盡關天命。臣聞理或生亂，亂或資理，〔理，治也。唐人避高宗諱，皆以治為理。〕有以無難而失守，有以多難而興邦。〔難，乃旦翻。〕今生亂失守之事，則既往而不可復追矣；〔復，扶又翻。〕其資理興邦之業，在陛下克勵而謹脩之。何憂乎亂人，何畏於厄運！勤勵不息，足致昇平，豈止盪滌妖氛，旋復宮闕而已！」
35田悅說王武俊，使與馬寔共擊李抱真於臨洺。〔魏縣行營既散，李抱真退屯臨洛。說，式芮翻；下林說、因說、復說同。〕抱真復遣賈林說武俊曰：「臨洺兵精而有備，未易輕也。〔復，扶又翻。易，以豉翻。〕今戰勝得地，則利歸魏博；不勝，則恆冀大傷。易、定、滄、趙，皆大夫之故地也，〔時張孝忠據易、定、滄，唐日知據趙州。〕不如先取之。」武俊乃辭悅，與馬寔北歸。壬戌，悅送武俊於館陶，〔九域志：館陶在元城北四十五里。〕執手泣別，下至將士，贈遺甚厚。
先是，武俊召回紇兵，使絕李懷光等糧道，〔遺，於季翻。〕懷光等已西去，而回紇達幹將回紇千人、雜虜二千人適至幽州北境。朱滔因說之，〔將，即亮翻。說，式芮翻；下同。〕欲與俱詣河南取東都，應接朱泚，許以河南子女【章：十二行木「女」下有「金帛」二字；乙十一行本同；張校同，雲無註本亦無】賂之。滔取回紇女為測室，回紇謂之朱郎，且利其浮掠，許之。
賈林復說武曰：〔復，扶又翻。〕「自古國有患，未必不因之更興；況主上九葉天子，〔自高祖、太宗、高宗、中宗、睿宗、玄宗、肅宗、代宗至帝，凡九世。〕聰明英武，天下誰肯捨之共事朱乎！滔自為盟主以輕蔑同列。河朔古無冀國，冀大夫之封域也。〔滔稱冀王，蓋奄禹跡冀州之域以自大。而王武俊巡屬有冀州，故林以是間之。〕今滔稱冀王，又西倚其兄，〔泚者，滔兄。〕北引回紇，其志欲盡吞河朔而王之，大夫雖欲為之臣，不可得矣。〔田悅之間王武俊、朱滔，與賈林之說王武俊者同利害耳。人惟趨利而避害，故說行，非有他也。〕且大夫雄勇善戰，非滔之比；又本以忠義手誅叛臣，〔謂殺李惟嶽也。〕當時宰相處置失宜，〔處，昌呂翻。〕為所誑誘，故蹉跌至此。〔蹉，倉何翻。跌，徒結翻。〕不若與昭義併力取滔，其勢必獲。滔既亡，則泚自破矣。此不世之功，轉禍為福之道也。今諸道輻湊攻泚，不日當平。天下已定，大夫乃悔過而歸國，則已晚矣！」時武俊已與滔有隙，因掠袂作色曰：「二百年天弓吾不能臣，豈能臣此田舍兒乎！」遂與抱真及馬燧相結，約為兄弟；然猶外事滔，禮甚謹，與田悅各遣使見滔於河間，〔瀛州，治河間縣。〕賀朱泚稱尊號，且請馬寔之兵共攻康日知於趙州。
36汝、鄭應援使劉德信將子弟軍在汝州，〔是年四月，募諸嘗為節度、觀察、都團練使子弟，帥如馬從軍，使劉德信將之以救襄城。〕聞難，引兵入援，〔難，乃旦翻。〕與泚眾戰於見子陵，破之；〔新書本紀作「思子陵」水經註：閺鄉縣西皇天原上，有漢武帝思子臺。又漢薄太后陵在霸陵之南，近文帝陵、故薄太后曰：「南望吾子，北望吾夫」。故俗呼為見陵也。〕以東渭橋有轉輸積粟，癸亥，進屯東渭橋。〔程大昌曰：東渭橋，在萬年縣北五十里，灞水合渭之地。〕
37朱泚夜攻奉天東、西、南三面。甲子，渾瑊力戰卻之；左龍武大將軍呂希倩戰死。乙丑，泚復攻城，〔復，扶又翻。〕將軍高重捷與泚將李日月戰於梁山之隅，破之；〔梁山，在奉天城北五里，乾陵在焉。重，直龍翻。〕乘勝逐北，身先士卒，〔先，悉薦翻。〕賊伏兵擒之。其麾下十餘人奮不顧死，追奪之；賊不能拒，乃斬其首，棄其身而槷。麾下收之入城，上親撫而哭之盡哀，結蒲為首而葬之，贈司空。朱泚見其首，亦哭之曰：「忠臣也！」束蒲為身而葬之。李日月，泚之驍將也，戰死於奉天城下；泚歸其戶於長安，厚葬之。其母竟不哭，罵曰：「奚奴！國家何負於汝而反﹖死已晚矣！」及泚敗，賊黨皆誅，獨日月之母不坐。
己巳，加渾瑊京畿、渭南、北、金商節度使。
38壬申，王武俊與馬寔至趙州城下。
39初，朱泚鎮鳳翔，遣其將牛雲光將幽州兵五百人戍隴州，〔未白曰：後魏分涇、岐之地、置東秦州，大統十七年改為隴州，因隴州，因隴山為名。〕以隴右營田判官韋皋領隴右留後。〔考異曰：奉天記作「鳳翔節度判官」。今從實錄。〕及郝通奔鳳翔，〔李楚琳作亂，郝通自隴州奔歸之。〕牛雲光詐疾，欲俊皋至，伏兵執之以應泚，事泄，師其眾奔泚。至汧陽，〔汧陽縣，屬隴州。九域志：在州東六十里。帥，讀日率。汧，口肩翻。〕遇泚遣中使蘇玉齎詔書加皋中丞，玉說雲光曰：〔說，式芮翻。〕「韋皋，書生也。君不如與我俱之隴州，皋幸而受命，乃吾人也；不受命，君以兵誅之，如取孤籖耳！」〔籖，與豚同，豕子也。〕雲光從之。皋從城上問雲光曰：「曏者不告而行，今而復來，何也﹖」〔復，扶又翻；下同。〕雲光曰：「曏者未知公心，今公有新命，〔謂朱泚加皋中丞之命也。〕故復來，願託腹心。」皋乃先納蘇玉，受其詔書；謂雲光曰：「大使苟無異心，請悉納甲兵，使城中無疑，眾乃可入。」雲光以皋書生，易之，〔易，以豉翻，輕易。〕乃悉以甲兵輸之而。明日，皋宴玉、雲光及其卒於郡舍，伏甲誅之。築壇，盟將士曰：「李楚琳賊虐本使，〔本使，謂張鎰也。李楚琳，鎰之部曲將，殺鎰從逆，故云然。〕既不事上，安能恤下，〔隴州，鳳翔巡屬也。言李楚琳既虐殺其帥，安能恤隴州將士乎！〕宜相與討之！」遣兄平弇詣奉天，〔請命於行在所。〕復遣使求援於吐蕃。〔恐朱泚遣兵攻之，引吐蕃以為援。〕
