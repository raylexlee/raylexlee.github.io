△卷第二百五十五
唐紀七十一〔起玄黓攝提格（壬寅）五月，盡閼逢執徐（甲辰）五月，凡二年有奇。〕
僖宗惠聖恭定孝皇帝中之下
中和二年（壬寅、八八二）
1五月，以湖南觀察使閔勗權充鎮南節度使。〔鹹通六年，置鎮南軍於洪州。閔勗時據潭州，而以洪州節授之，欲使之與鍾傳相斃也。〕勗屢求於湖南建節，朝廷恐諸道觀察使效之，不許。先是，王仙芝寇掠江西，〔先，悉薦翻。〕高安人鍾傳聚蠻獠，依山為堡，〔安本漢豫章建城縣，唐武德五年，改名高安，屬洪州。九域志：州南一百二十里。〕眾至萬人。仙芝陷撫州而不能守，傳入據之，詔即以為刺史。至是，又逐江西觀察使高茂卿，據洪州。〔撫州西北至洪州二百四十里。宋白曰：撫州臨川郡，漢南昌縣地，吳置臨川郡；隋平陳，罷郡為州，時總管楊武通奉使安撫，即以撫為名。〕朝廷以勗本江西牙將，〔事見上捲上年。〕故復置鎮南軍，使勗領之；〔鎮南軍中廢，今復置。若傳不受代，令勗因而討之。勗知朝廷意欲鬬兩盜使相斃，辭不行。〕
2加淮南節度使高駢兼侍中，罷其鹽鐵轉運使。駢既失兵柄，又解利權，攘袂大詬，〔是年春罷都統，已失兵柄；今解鹽鐵轉運，又失利權。〕遺其幕僚顧雲草表自訴，言辭不遜，其略曰：「是陛下不用微臣，固非微臣有負陛下。」又曰：「姦臣未悟，陛下猶迷，不思宗廟之焚燒，不痛園裬之開毀。」又曰：「王鐸僨軍之將，〔謂乾符六年江陵之敗也。憤，方問翻。〕又曰：「王鐸憤軍之將，〔謂乾符六年江陵之敗也。僨，方問翻。〕崔安潛在蜀貪黷，〔崔安潛擊賊屢捷，無以指擿，故言其在蜀貪黷。懿宗鹹通六年，安潛鎮蜀。〕豈二儒士能戰強兵！」又曰：「今之所明，上至帥臣，下及裨將，以臣所料，悉可坐擒。」〔帥，所類翻。將，即亮翻。〕又曰：「今賢纔在野，憸人滿朝，〔憸，思廉翻。朝，直遙翻。〕致陛下為亡國之君，此子等計將安出！」顧雲蓋序次高駢大訴之言以為表。上命鄭畋草詔切責之，其略曰：「綰利則牢盆在手，〔謂專江、淮鹽利也。牢盆二語，見漢武帝紀。〕主兵則都統當權，直至京北、京西、神策諸鎮。悉在指揮之下，可佑董制之權；而又貴作司徒，榮為太尉，〔按新書高駢傳；駢帥西川；已，進檢校司徒；兩京陷後，天子猶冀駢立功，進檢校太尉。〕以為不月，如何為用乎﹖」又曰：「朕緣久付卿兵柄，不能翦蕩元兇，自天長漏網過淮，〔事見二百五十二卷廣明元。〕不出一兵襲逐，奄殘京國，首尾三年，廣陵之師，未離封部，〔離，力智翻。〕忠臣積離，勇士興譏，所以擢用元臣，誅夷巨寇。」又曰：「從來倚使之意，一旦控告無門，凝睇東南，〔睇，大計翻，目小視也。南楚曰睇。〕惟增悽惻！」又曰：「謝玄破苻堅於淝水，〔見晉孝武帝紀。〕裴度平元濟於淮西，〔見憲宗紀。〕未必儒臣不如武將。」又曰：「宗廟焚燒，園陵開毀，龜玉毀櫝，誰之過歟！」〔用論語孔子之言。寶龜寶玉，皆櫝藏之，在櫝而毀，典守者不得辭其過也。〕又曰：「『姦臣未悟』之言，何人肯認！『陛下猶迷』之語，朕不敢當！」又曰：「卿尚不能縛黃巢於天長，安能坐擒諸將！」又曰：「卿雲劉氏復興，不知誰為魁首﹖比朕於劉玄、子嬰，何太誣罔！」又曰：「況天步未傾，皇綱尚整，三靈不昧，百度俱存，君臣之禮儀，上下之名分，所宜遵守，未可墮陵。〔分，扶問翻。墮，讀曰隳。〕朕雖沖人，安得輕侮！」〔惡聲至，必反之，較計是非，明己之直，此委巷小人相詬者之為耳。古者文告之辭，漢、頮以下數責其罪，何至如此！通鑑書之以為後世戒。〕駢臣節既虧，自是貢賦遂絕。
3以天平留後曹存實為節度使。〔元年，曹全晸與賊戰死，遂順軍中之請，命其兄子為帥。〕
4黃巢攻興平，興平諸軍退屯奉天。〔時鳳翔、邠寧軍屯興平。〕
5加河陽節度使諸葛爽同平章事。
6六月，以涇原留後張鈞為節度使。〔是年二月，王鐸承製，以張鈞為涇原留後，事見上卷。〕
7荊南節度使段彥謨與監軍朱敬玫相惡，敬政別選壯士三千人，號忠勇軍，自將之。〔玫莫杯翻。將，即亮翻。〕彥謨謀殺敬玫；己亥，敬玫先帥眾攻彥謨，殺之，〔段彥謨據荊南事始二百五十三卷廣明元年。帥，讀曰率。〕以少尹李燧為留後。
8蜀人羅渾擎、句胡僧、羅夫子各聚眾數千人以應阡能，〔句，古侯翻。今蜀人從去聲。阡能反見上卷是年三月。考異曰：張糀耆舊傳曰：「二年，六月，補楊行遷為軍前四面都指揮使千能亦散於諸處下寨，官軍頻不利。八月，羅渾擎反。十月，句胡僧反。」又曰：「九月，千能、渾擎、胡僧與官軍大戢於乾谿，官軍不利。十二月，羅夫子反，眾二二千。」句延慶耆舊傳曰：「二年，五月，羅渾擎反。六月，句胡僧反，有四千餘人。官軍與阡能戰於乾溪，官軍大敗。是月，羅夫子反，聚眾三千人。」實錄：「六月，句胡僧反，有眾二千餘。官軍與能戰乾溪，大敗。」按張傳上雲十月胡僧反，下雲九月胡僧與官軍戰，自相違；又阡能敗差一年。今從實錄，並附之六月。〕楊行遷等與之戰，數於利，〔數，所角翻。〕求益兵；府中兵盡，陳敬瑄悉搜倉庫門庭之卒以給之。是月，大戰於乾谿，〔據下文，則此時諸盜至雙流，與官軍對壘。乾谿當在雙流界。乾，音幹 〕。官軍大敗。行遷等恐無功獲罪，多執村民為俘送府，日數十百人；敬瑄不問，悉斬之。其中亦有老弱及婦女，觀者或問之，皆曰：「我方治田績麻，〔治，直之翻。〕官軍忽入村係虜以來，竟不知何罪！」
9秋，七月，己巳，以鍾傳為江西觀察使，從高駢之請也。傳既去撫州，南城人危全諷復據之，〔南城，漢古縣，唐屬撫州。九域志，在撫州西二百二十里。〕又遺其弟仔倡據信州。〔仔，津之翻，史炤祖似切寨倡，齒羊翻，又音唱。〕
10尚讓攻宜君寨〔後魏太平真君七年，置宜君縣於宜君川，後置宜君郡，隋廢郡為宜君縣，唐併宜君縣入京兆華原縣。是時勤王之師蓋於宜君故縣立寨也。〕。會大雪盈尺，賊凍死者什二三。
11蜀人韓求聚眾數千人應阡能。〔考異曰：張糀耆舊傳：「三年六月，韓求反，甚邛州界內賊首千能邐迤漸侵入蜀州界。」今從句延慶傳及實錄。〕
12鎮海節度使周寶奏高駢承製以賊帥孫端為宣歙觀察使。〔帥，所類翻。歙，書涉翻。〕詔寶與宣歙觀察使裴虔餘發兵拒之。
13南詔上書請早降公主，〔嗣曹王龜年之使南詔也，上以宗室女為安化長公主，許婚。〕詔報以方議禮儀。考異曰：張糀耆舊傳：「中和元年九月三日，雲南驃信差布燮楊奇肱等齎國信來通和，迎公主。太師借副使儀注郊迎，布燮始相見，揖副使雲：『請不拜。』太師聞，極怒。朝廷告以俟更議車服制數定，續有旨命，竟空還。」今從雲南事狀及實錄。
14以保大留後東方逵為節度使，充京城東面行營招討使。按李孝昌以鄜師勤王，去年為黃巢所攻，奔歸本道。東方逵蓋恣李孝昌者也。
15閏月，如魏專節度使韓節兼侍中。
16八月，以兵部侍郎、判度支鄭紹業同平章事、兼荊南節度使。
17浙東觀察使劉漢宏遣弟漢宥及馬步都虞候辛約將兵二萬營於西陸，謀兼併浙西，杭州剌史董昌遣都知兵馬使錢鏐拒之。壬子，鏐乘霧夜濟江，襲其營，大破之，所殺殆盡，漢宥、辛約皆走。〔自此杭、越交兵，而劉漢宏為錢鏐禽矣。鏐，力求翻。〕
18魏專節度使韓簡亦有兼併之志，自將兵三萬攻汀陽，敗諸葛爽於脩武；〔敗，補邁翻。〕爽棄城走，簡留兵戍之，因掠邢、洺而還。〔還，從宣翻，又如字。〕
19李國昌自遠靼帥其族遷於代州，李克用既據代州，故其父帥其族自達靼還。帥，讀曰率。
20黃巢所署同州防禦使未溫屢請益兵以扞河中，知右軍事孟楷抑之，不報。溫見巢兵勢日蹙，知其將亡，親將胡真、謝瞳勸溫歸國；九月，丙戌，溫殺其監軍嚴實，舉州降王重榮。溫以舅事重榮，溫母王氏，以與重榮同姓，故以舅事重榮。監，古銜翻。降，戶江翻。重，直龍翻。〕王鐸承製以溫為同華節度使，使瞳奉表詣行在。〔朱溫因王重榮以歸唐，而重榮之後夷於朱溫之手，唐祚亦夷於溫矣。華，戶化翻；下同。〕瞳，福州人也。
李詳以重榮待溫厚，亦欲歸之，爲監軍所告。黃巢殺之，〔詳據華州見上捲上年。〕以其弟思鄴爲華州刺史。
21桂州軍亂，逐節度使張從訓，以前容管經略使崔焯為嶺南西道節度使。〔焯，職略翻。〕
22平盧大將王敬武逐節度使安師儒，自為留後。
23初，朝廷以龐勛降將湯羣為嵐州剌史，〔宋白曰：嵐州，漢汾陽縣地。漢末，其地無郡邑，曹公遂立新興邵於此；後魏末於此置嵐州，因界內岢嵐山為名。降，戶江翻。將，即亮翻。嵐，盧含翻。〕羣潛通沙陀；朝廷疑之，徙羣懷州剌史，鄭從讜遣使齎告身授之。冬，十月，庚子朔，羣殺使者。據城叛，附於沙陀；壬寅，從讜遣馬步都虞候張彥球將兵討之。
24賊帥韓秀昇、屈行從起兵，斷峽江路，〔屈，居勿翻。斷，音短。斷峽江之路，則荊、蜀之信使不通，王命將不得行於東南。〕癸丑，陳敬瑄遣押牙莊夢蠂將二千人討之，〔考異曰：張糀耆舊傳：「三年，九月，峽路賊韓秀昇，十月，峽路賊屈行從反。陳太師差押牙莊二夢將兵二千人，十月二十日，發往峽路。」句延慶耆舊傳於中和二年七月韓求反下，又云「峽路韓秀昇、屈行從反，川主選點兵士三千人，差押牙莊夢蠂押領，十月癸丑，發峽路，收討韓秀昇。」蓋因十月討之而言耳。實錄取句傳，而誤於七月下雲「韓秀昇、屈行從為亂，敬瑄遣大將莊夢蠂以兵三千討之。」新傳曰：「涪州剌史韓秀昇等亂峽中。」今從句傳。〕又遣押牙胡弘略將千人繼之。
25韓簡復引兵擊鄆州，〔復，夫又翻。〕節度使曹存實逆戰，敗死。天平都將下吧朱瑄收餘眾，嬰城拒守，〔下邑，漢古縣，唐屬宋州。九域志：在州東一百二十里。將，即亮翻。〕簡攻之不下。詔以瑄權知天平留後。〔考異曰：實錄：「曹存實繼其叔父全晸為天平軍節度使，未周歲而遇害。」舊傳：「瑄為青州王敬武牙卒。中和初，黃巢據長安，詔徵天下兵，王敬武遣牙將曹全晸率兵三千赴難關西，瑄已為軍候。會青州敬急，敬武召全晸還，路由鄆州，時鄆將薛崇為草賊王仙芝所殺，崔君裕權知州事。全晸知其兵寡，襲殺君裕，據有鄆州、自稱留後。以瑄有功，署為濮州剌史，留將牙軍。光啟初，魏專韓簡欲兼併曹鄆，以兵濟河，收鄆，全晸出兵逆戰，為魏軍所敗，全晸死之。瑄收合殘卒，保州城，韓簡攻圍半年，不能拔。會魏軍亂，退去。朝廷嘉之，授以節鉞。」新傅與之同。薛居正五代史瑄傳：「史和二年，張濬徵兵於青州，敬武遣將曹全晸率軍赴之，以瑄隸焉。賊敗，出關，全晸以本軍還鎮。會鄆帥薛崇卒，部將崔君預據城叛，全晸攻之，殺君預，因為留後，瑄以功授濮州剌史、鄆州馬步軍都將。光啟初，魏專韓允中攻鄆，全晸為其所害。瑄據城自固，三軍推為留後。允中敗，朝廷以瑄為天平節度使。」按王仙芝死已久，曹全晸久為節度，去歲死，王敬武今歲始得青州，新、舊傳、薛史皆誤。今從實錄。又新傳，「瑄」作「宣」。歐陽修五代史記註雲：今流俗以宣弟瑾，於名加「玉」者，非也。今從舊傅、薛史、實錄。〕
26以朱溫為右金吾大將軍、河中行營招討副使，賜名全忠。
27李克用雖累表請降，而據忻、代州，數侵掠並、汾，爭樓煩監。〔數，所角翻。樓煩監，本屬隴右節度，以嵐州剌史兼領之，至德後，屬內飛龍使，貞元十五年，始別置監牧使。〕義武節度使王處存與克用世為婚姻，〔按新書王處存傅，世籍神策軍，家京兆萬年縣勝業裏，為天下高貲。李國昌父子必利其富而與為婚姻也。〕詔處存諭克用：「若誠心款附，直且歸朔州俟朝命；若暴棋如故，〔朝，直遙翻。橫，戶孟翻。〕當與河東、大同軍共討之。」〔是時鄭從讜帥河東，赫連鐸帥大同。〕
28以平盧大將王敬武為留後。〔王敬武既逐安師儒，朝廷遂命為留後。〕時諸道兵皆會關中討黃巢，獨平盧不至，王鐸遣都統判官、諫議大夫張濬往說之。〔說，輸苪翻。〕敬武已受黃巢官，爵不出迎，濬見敬武，責之曰：「公為天子蕃臣，侮慢詔使；不能事上，何以使下！」敬武愕然，謝之。既宣詔，將士皆不應，濬徐諭之曰：「人生當先曉逆順，次知利害。黃巢，前日販鹽虜耳，〔事見二百五十二卷乾符二年。〕公等拾累葉天子而臣之，果何利哉！今天下勤王之師皆集京畿，而淄青獨至；一旦賊，平天子返正，公等何面目見天下之人乎！不亟往分功名、取富貴，後悔無及矣！」將士皆改容引咎，顧謂敬武曰：「諫議之言是也。」敬武即發兵從濬而西。
29劉漢宏又遣登高鎮將王鎮將兵七萬屯西陵，〔路振九國志作「屯漁浦」。按今漁浦在西陵上游，相去頗遠。〕劉鏐復濟【章：十二行本「濟」上有「夜」字；乙十一行本同；孔本同；張校同。】江襲擊，大破之，斬獲萬計，〔復，扶又翻。〕得漢宏補諸將官偽敕二百餘通；鎮奔諸暨。〔宋白曰：諸暨，秦舊縣，縣界有暨浦、諸山，因以為名，在越州西南一百四十一里。〕
30黃巢兵勢尚強，王重榮患之，謂行營都監楊復光曰：「臣賊則負國，討賊則力不足，柰何﹖」復光曰：「鴈門李僕射，〔時李克用據代州；代州，鴈門郡也。諸家多以為克用時為鴈門節度使。〕驍勇，有強兵，其家尊與吾先人嘗共事相善，〔楊復光養父玄價嘗監鹽州軍，沙陀之歸國也，先由鹽州。後玄價為中尉。宜父子蓋與之善。〕彼亦有徇國之志；所以不至者，以與河東結隙耳。誠以朝旨諭鄭公而召之，必來，〔鄭公，謂從讜也。結隙見上捲上年。朝，直遙翻。〕來則賊不足平矣！」東面宣忍使王徵亦以為然。時王鐸在河中，乃以墨敕召李克用，諭鄭從讜。〔王鐸為都都統，便宜從事，凡徵調除授，皆得用墨敕。〕十一月，克用將沙陀萬七千自嵐、石路趣河中，〔趣，七喻翻。嵐州南至石州一百八十里。〕不敢入太原境，獨與數百騎過晉陽城下與從讜別，從讜以名馬、器幣贈之。
31李詳舊卒共逐黃思鄴，〔考異曰：實錄：「李詳下牙隊兵斬偽刺史黃思鄴，推華陰鎮使王遇為首，降河中。王鐸承製除遇為剌史。」按黃鄴與黃巢俱死於虎狼谷，實錄誤也。今從新黃巢傳。〕推華陰鎮使王遇為主，以華州降於王重榮，王鐸承製以遇為剌史。
32阡能黨愈熾，侵淫入蜀州境；〔侵淫，以癰疽侵食寖淫為喻。〕陳敬瑄以楊行遷等久無功，以押牙高仁厚為都招討指揮使，將兵五百人往代之。未發前一，日有鬻裇者，自旦至午，出入營中數四，邏者疑之，〔邏，郎佐翻。〕執而訊之，果阡能之諜也。〔諜，達協翻。〕仁厚命釋縛，溫言問之， 對曰：「芋村民，阡能囚其父母妻子於獄，雲，』汝詗事歸，〔詗，古迥翻，又翾正翻。〕得實則免汝家；不然，盡死。』芋非願爾也。」仁厚曰：「誠知汝如是， 我何忍殺汝！今縱汝歸，救汝父母妻子，但語阡能雲：『高尚書來日發，〔語，牛倨翻；下贊語同。時濫授官爵，仁厚未立功，巳檢校尚書矣。〕所將止五百人，無 多兵也。』然我活汝一家，汝當為我潛語寨中人云：『僕射愍汝曹皆良人，為賊所制，情非得已。〔為我，於偽翻。語，牛倨翻。僕射，謂陳敬瑄。〕尚書欲拯救湔洗汝曹，〔湔，則前翻。湔，滌也，亦洗也。言百姓為賊所汙染，湔洗與惟新。〕尚書來，汝曹各投兵迎降，〔降，戶江翻。〕尚書當使人書汝背為「歸順」字，遣汝復舊業。所欲誅者，阡能、羅渾擎、句胡僧、羅夫子、韓求五人耳，必不使棋及百姓也。』」〔橫，戶孟翻。〕諜曰：「此皆百姓心上事，尚書盡知而赦之，其誰不舞躍聽命！一口傳百，百傳千，川騰海沸，不可遏也。比尚書之至，〔比，必利翻；下此至同。〕百姓必盡奔赴如嬰兒之見慈母，阡能孤居，立成擒矣！」【章：十二行本「矣」下有遂遣之」三字；乙十一行本同；孔本同。】
明日，仁厚引兵發，至雙流，把截使白文現出迎；仁厚周視塹柵，怒曰：「阡能役夫，其眾皆耕民耳，竭一府之兵，歲餘不能擒，今觀塹柵重複牢密如此，〔重，直龍翻。複，方目翻。〕宜其可以安眠飽食，養寇邀功也！」命引出斬之；監軍力救，久之，乃得免。命悉平塹柵，纔留五百兵守之，餘兵悉以自隨，又召諸寨兵，相繼皆集。
阡能聞仁厚將至，遣羅渾擎立五寨於雙流之西，伏兵千人於野橋箐以邀官軍。〔蜀人謂篁　之間為箐。李心傳曰：箐，林箐也，音諮盈翻。又薛能工律詩，有邊城作二聯雲：「管排蠻戶遠，出箐鳥巢孤。」自註　：蜀人謂稅戶為排，戶謂林為叢箐。史炤曰：箐，倉甸切，蓋從去聲，亦通。〕仁厚炯知，〔詗，火迥翻，又休正翻。〕引兵圍之，下令勿殺，遣人釋戎服入賊中告諭，如昨日所以語諜者。賊大喜，呼譟，爭棄甲投兵請降，拜如摧山。仁厚悉撫諭，書其背，〔書其背作「歸順」字。〕使歸語寨中未降者，寨中餘眾爭出降。渾擎 狼狽踰寨【章：十二行本「寨」作「塹」；乙十一行本同；孔本同；張校雲：「棄寨」作「踰塹」。】走，其眾執以詣仁厚，仁厚曰：「此愚夫，不足與語。」 械以送府。悉命焚五寨及其甲兵，惟留旗幟，所降凡四千人。
明旦，仁謂降者曰：「始欲即遣汝歸，而前塗諸寨百姓未知吾心，或有憂疑，藉汝曹為我前行，過穿口、新津寨卜，示以背字告諭之，〔穿口，即新津新穿口也。為，於偽翻。〕比至延貢，可歸矣。」〔九域志，邛州安仁縣有延貢寨。安仁，秦臨邛縣地，武德二年，置安仁縣。九域志：縣在邛州東北三十八里。〕乃取渾擎旗倒繫之，〔繫，古詣翻。取其旗而倒繫之，示已得其渠帥也。〕每五十人為隊，【章：十二行本「隊」下有「授以一旗，使前走」七字；乙十一行本同；孔本同；張校同；退齋校同。】揚旗疾呼曰：〔呼火故翻。〕「羅渾擎已生擒，送使府，大軍行至。汝曹寨中者，速如我出降，立得為良人，無事矣！」至穿口，句胡僧置十一寨。寨，中人爭出降；胡僧大驚，拔創遏之，眾投瓦石擊之，共擒以獻仁厚，其眾五千餘人皆降。
又明旦，焚寨，使降者執旗先驅，一如雙流至新津，韓求置十三寨皆迎降。求自投深塹，其眾鉤出之，已死，斬首以獻。將士欲焚寨，仁厚止之曰：「降人猶未食。」使先運出資糧，然後焚之。新降者競炊爨，與先降來告者共食之，語笑歌吹，〔歌嘔唱也。吹，吹笙笛之類也。〕終夜不絕。
明日，羅夫子至阡能寨，與之謀悉眾決戰；計未定，日向暮，延貢降者至，阡能、羅夫子走馬巡寨，欲出兵，眾皆不應。仁厚引兵連夜逼之，明旦，諸寨佑大軍已近，呼譟爭出，執阡能，阡能窘急赴井，為眾所擒，不死；又執羅夫子，羅夫子自剄。〔剄，古鼎翻。〕眾挈羅夫子首，縛阡能，驅之前迎官軍，見仁厚，擁馬首大呼泣拜曰：「百姓負冤日久，無所控訴。自諜者還，〔即仁厚所縱鬻裇者也。〕百姓引領，度頃刻如期年。今遇尚書，如出九泉睹白日，已死而復生矣。」讙呼不可止。〔讙，與諠同。〕賊寨在他所者，分遣諸將往降之。仁厚出軍凡六日，五賊皆平。〔按九域志，雙流縣在成都南四十里，自此而南，至新穿口，又南至　新津，又南至延貢，又南至阡能寨，度其道里相去，各不過四五十里。高仁厚知蜀民之心非樂於從亂，而脅於五賊之威，因其心而誘導之，故脅從者皆望風降服，師不留行而五賊平平矣。考異曰：張糀耆舊專：「中和三年冬，千能轉盛，官軍戰即不利。陳敬瑄乃遣仁厚討之。十一月五日，仁厚進發，六日，擒羅渾擎，七日，擒句胡僧，得韓求首級，九日，擒千能，得羅夫子首級。十一月二十二日回戈，自城北門入。三日大設。五日議功。高公自檢校兵部尚書檢校左僕射，授眉州剌史。」張糀書語雖俚淺，或有牴牾，然事甚詳。苟無此書，則仁厚功業悉沉沒矣。句延慶傳：「中和二年，仁厚梟五賊之首，凱旋歸府。冬十二月戊寅，皇帝御大玄樓，高仁厚與將校等於清遠橋朝見。至後三日，大設，高仁厚除授眉州剌史。」延慶不知據何書知千能敗在二年冬，然要之仁厚擒韓秀昇在三年十月前，則擒千能必更在前矣。十一月，己亥朔，無戊寅，日必誤也。實錄：「二年十月，草賊阡能於蜀州敗官軍，陳敬瑄遣高仁厚討之。」實錄見句傳討阡能事，承十月癸丑發峽路收討韓秀昇下，因附之。十月亦誤也。實錄又曰：「十二月，仁厚以阡能首來獻，帝御大玄樓宣忍回戈將士，以仁厚為檢校工剖尚書、眉州防禦使。」亦因句傳而去其日。又此年十月戊辰，昇眉、漢、彭、綿等州並為防禦使，故改剌史為防禦耳。今高仁厚擒阡能既不知決在何年月，故因實錄附於此。〕每下縣鎮，輒補鎮遏使，使安集戶口。
於是陳敬瑄梟韓求、羅夫子首於市，釘阡能、羅渾擎於【章：十二行本「於」上有「句胡僧」三字：乙十一行本同；孔本同。】城西，七日而寛之。〔釘，丁定翻。咼，古瓦翻。〕阡能孔目官張榮，本安仁進士，屢舉不中第，歸於阡能，為之謀主，為草書檄，〔為草，於偽翻。〕阡能敗，以詩啟求哀於仁厚，仁厚送府，釘於馬市；自餘不戮一人。
十二月，以仁厚為眉州防禦使。
陳敬瑄牓邛州，凡阡能等親黨皆不問。未幾，〔幾，居豈翻。〕邛州刺史申捕獲阡能叔父行全家三十五人繫獄，請準法。〔準法，謂反逆親屬當從坐誅。〕敬瑄以問孔目官唐溪，對曰：「公已有牓，令勿問，而刺史復捕之，〔復，扶又翻。〕此必有故。今若殺之，豈惟使明公失大信，竊恐阡能之黨紛紛復起矣！」敬瑄從之，遣押牙千暈往，集眾於州門，破械而釋之，因詣其所以然，果行全有良田，刺史欲買之，不與，故恨之。 敬瑄召刺史，將按其罪，刺史以憂死。他日，行全聞其家田溪以免，密餉溪蝕箔金百兩。〔博聞錄：有蝕箔金、法金及分數者打成大薄片，以黃礬一兩、雞屎礬一 兩、膽礬半兩、碙砂一分、信土一兩、赤土一兩袞研，以鹽膽水調金片上炙乾，更搽更炙；如此三度已來，用牛糞灰一重，重鬲下大火煆一日取，出溫湯洗淨。其存 者金也，其融出者銀也。〕溪怒曰：「此乃太師仁明，〔陳敬瑄檢校太師，故稱之。〕何預吾事，汝乃懷禍相餉乎！」還其金，斥逐使去。〔史言唐溪有古君子之風。〕
33河東節度使鄭從讜奏克嵐州，執湯羣，斬之。〔湯羣以城沙陀。〕
34以忻、代等州留後李克用為鴈門節度使。
35初，朝廷以鄭紹業為荊南節度使，時段彥謨方據荊南，紹業憚之，踰半歲，乃至鎮。上幸蜀，召紹業還，以彥謨為節度使。彥謨為朱敬玫所殺，〔是年三月，朱敬玫殺段彥謨。〕復以紹業為節度使。紹業畏敬玫，逗遛不進，軍中久無帥；至是，敬玫署押牙陳儒知府事。儒，江陸人也。
36加奉天節度使齊克儉、河中節度使王重榮並同平章事。
37李克用將兵四萬至河中，〔考異曰：實錄在明年正月。今從新、太祖紀年錄、薛居正五代史。〕遣從父弟克脩先將兵五百濟河嘗賊。〔嘗，試也。〕初，克用弟克讓為南山寺僧所殺，其僕渾進通歸於黃巢。自高潯之敗，〔潯敗，見上捲上年。〕諸軍皆畏賊，莫敢進。及克用軍至，賊憚之，曰：「嵵軍至矣，當避其鋒。」克用軍皆衣黑，〔衣，於既翻。〕故謂之嵵軍。巢乃捕南山寺僧十餘人，遣仗齎詔書及重賂，因渾進通詣克用以求和。克用殺僧，哭克讓，受其賂以分諸將，焚其詔書，歸其使者，〔考異曰：太祖紀年錄：「初，克讓於潼關戰敗，避賊南山，隱於佛寺，夜，為山僧所害，紀綱渾進通冒刃獲免，歸黃巢。賊素憚太祖，聞其至也，將託情脩好，捕害克讓之僧十餘人，殺之。巢令其將米重威齎重賂、偽詔，因渾進通見太祖。乃召諸將，領其賂，燔其偽詔以徇。」薛史克讓傅曰：「乾符中，以功授金吾將軍，留宿衛。初，懿祖歸朝，憲宗賜宅於親仁坊。武皇之起雲中殺段文楚也，天子詔巡使王處存夜圍親仁坊，捕克讓。詰旦，兵合，克讓與十餘騎彎孤躍馬，突圍而出，官軍數千人追之， 比至渭橋，死者數百。克讓自夏陽掠船而濟，歸於鴈門。」按克讓（此克讓恐當作克用，）於時猶在雲州，雲鴈門誤也。復唐懿祖紀年錄曰：「其兄克恭、克儉皆伏 誅。」按是時國昌猶自請討克用，朝廷必未誅其子。蓋國昌、振武不受代後，克恭、克儉始被誅也。薛史又曰：「明年，武皇昭雪，克讓復入宿衛。黃巢犯闕，僖宗 幸蜀，克讓時守潼關，為賊所敗。」按國昌以乾符五年不受代，朝廷發兵討之。六年，克用未嘗昭雪，克讓何從得入宿衛！廣明元年，國昌父子兵敗，逃入達靼。其年冬，黃巢陷長安，克讓何嘗守潼關戰敗而死於佛寺！或者為朝廷所圍捕時，逃入南山佛寺，為僧所殺，則不可知也。今事既難明，故但云為寺僧所殺而已。〕弔兵自夏陽渡河，〔武德三年，分郃陽置河西縣。乾元三年，更河西曰夏陽，屬河中府，後屬同州。夏，戶雅翻。〕軍於同州。
38孟方立既殺成麟，〔見上卷元年。〕引兵歸邢州，潞人請監軍吳全勗知留後。是歲，王鐸墨制以方立知邢州事，方立不受，囚全勗；與鐸書，〔不受鐸命而與鐸 書，期必濟其私慾。〕願得儒臣鎮潞州，鐸以鄭昌圖知昭義軍事。既而朝廷以右僕射、租庸使王徽同平章事，充昭義節度使，徽以車駕播遷，中原方援，方立專據山 東邢、洺、磁三州，度朝廷力不能制，〔邢、洺、磁，於潞州為山東。度，徒洛翻。〕辭不行，請且委昌圖。詔以徽為大明宮留守、京畿安撫制置脩奉園陵使。〔大明宮即東內也。時黃巢猶據京師，大明宮為賊所竊處，園陵之開毀者亦多，以此職命授徽，以俟收復。〕昌圖至潞州，不三月而去，方立遂遷昭義軍於邢州，自稱留後，表其將李殷銳為潞州刺史。〔為潞州叛孟方立張本。考異曰：實錄：「中和四年正月，以義成行軍司馬鄭昌圖為中書舍人。三月，邢州軍亂，殺其帥成麟，以中書舍人鄭昌圖權知昭義留後。」按成麟前已為孟方立所殺，況不在邢州，邢州乃方立所治也。又於時潞州已為李克脩所據，昌圖安得更往彼為留後！又其年五月，以右僕射王徽同平章事，充昭義節度使。徽上表懇述非便，乃復以本官充大明官留守。舊王徽傳：「初，潞州軍亂，殺成麟，以兵部侍郎鄭昌圖權知昭義軍事。時孟方立割據山東三州，別為一鎮，上黨支邵惟澤州耳，而軍中之人多附方立，昌圖不能制。宰相奏請以重臣鎮之，乃授徽檢校尚書左僕射、同平章事，澤、潞、邢、洺、磁觀察等使。時鑾輅未還，關東聚盜，而河東李克用與孟方立爭澤潞，以朝廷兵力必不能加，上表訴之曰：『鄭昌圖主留累月，將結深根；孟方立專據三州，轉成積釁。招其外則潞人胥怨，撫其內則邢將益疑。禍方熾於既焚，計柰何於已失。須觀勝負，乃決安危。伏乞羣慈博求廷議，擇其可付，理在從長。』天子乃以昌圖鎮之，以徽為諸道租庸供軍等使。」新孟方立傅曰：「方立攻成麟，斬之，擅裂邢、洺、磁為鎮，治邢為府，號昭義軍。潞人請監軍使吳全勗知兵馬留後。時王鐸領諸道行營都統，以潞未定，墨製假方立知邢州事。方立不受，囚全勗，以書請鐸，願得儒臣守。潞。鐸使參謀中書舍人鄭昌圖知昭義留事，欲遂為帥。僖宗自用舊相王徽領節度。時天子在西河，關中雲援，方立擅地而李克用窺潞州，徽度朝廷未能制，乃固讓昌。圖昌圖治不三月，輒去。方立更表李殷銳為刺史，乃徙治龍岡。會克用為河東節度使，昭義監軍祁審誨乞師，求復昭義軍，克用殺殷銳，遂並潞州，表克脩為留後。」按王鐸以三年正月罷都統，則昌圖知昭義留後必在二年也，昌圖在潞不三月引去，今徽以潞讓昌圖，則徽除昭義必不在四年本月。實錄年月皆誤也。方立若已自稱昭義留後，遷軍額於邢州，則不止割據三州。若欲別為一鎮，則應別立軍名，必不與潞州並稱昭義。若但以潞為支郡，當自附刺史，不以書與王鐸更求儒臣；就使求之，鐸亦當以昌圖為潞州刺史，不雲知昭義軍事，又不得以澤州為支邵也。蓋方立既殺成麟，以邢州鄉裏，欲徙鎮之，故身往邢州，而潞人不從，故請全勗為留後。方立以眾情未，洽未敢自立，故囚全勗，外示恭順，託以中人不可為帥而請於王鐸，乞附儒臣；其意以儒臣易制，欲外奉為帥而自專軍府之政，漸謀代之也。既而昌圖至潞，欲行帥職，而山東三州已為方立所制，不受帥命，獨澤州在南，尚可號令耳。故王徽表雲：「昌圖主留累月， 已結深根。」言在澤潞已久，人心稍附，己所不如也。又云：「方立專據三州，轉成積鱟。」謂昌圖欲行帥權，而方立不率將職，互相窺覦，故積鱟也。又云：「招 其外則潞人胥怨，撫其內則邢將益疑。」謂今邢、潞已成釁隙，己至彼欲加惠於邢則潞人怨其寵賊，加惠於潞則邢將疑其圖己也。又云：「須觀勝負，乃決安危。」 謂昌圖能勝方立，然後昭義乃安也。昌圖在滒終不自安，故以軍府授方立而去。方立然後自稱留後，徙軍額於邢州，以潞為支郡，表殷銳為刺史。故新傳徙治龍岡在殷銳為刺史下，此其證也。於是潞人怨而召沙陀，當徽除節制之時，克用猶未敢爭澤潞也。吳全勗，疑是方立初入潞府時監軍，故王鐸使知留後，方立既囚之，疑其遂斥去。祁審誨恐是鄭昌圖時監軍。太祖紀年錄雲：「方立虜審誨，自稱留後。」薛居正五代史方立傳雲：「方立以邢為府，以審誨知潞州事。」互說不同。且既虜審誨，必不以知潞州。方立表李殷銳為刺史，而審誨猶依舊，必是後來監軍，方立以其未嘗異己，故不疑之。若嘗被囚虜，必不復留。此之不實，昭然可知。疑唐末昭義數逐帥，劉廣、成麟作亂被殺，人皆知之。記事者不詳考正，或以先者為後，後者為先，差互不同，故諸書多牴牾不合耳。又薛史安崇阮傳雲：「安文祐初為潞州牙門將，光啟中，軍校劉廣逐節度使高潯，據其城，僖宗詔文祐平之。既殺劉廣，召赴行在，授邛州刺史。其後孟方立據邢、洺，攻上黨，朝廷以文祐本潞人也，授昭義節度使，令討方立，自蜀至澤州，與方立戰，敗歿於陣。」按諸書皆無文祐為昭義節度使事。況光啟中，澤潞已為李克脩所據，文祐來，當與克脩戰，不得與方立戰也。其事恐虛，今不取。〕
39和州刺史秦彥使其子將兵數千襲宣州，逐觀察使竇潏而代之。〔潏，食聿翻，又音聿，又音決。秦彥降高駢見二百五十三卷乾符六年。其得和州，亦駢用之也。為彥以宣州兵入廣陵張本。〕
三年（癸卯、八八三）
1春，正月，李克用將字存貞敗黃揆於沙苑；〔敗，補邁翻。〕己巳，克用進屯沙苑。揆，巢之弟也。王鐸承製以克用為東北面行營都統，以楊復光為東面都統監軍使，陳景思為北面都統監軍使。
乙亥，制以中書令、充諸道行營都統王鐸為義成節度使，令赴鎮。田令孜欲歸重北司，稱鐸討黃巢久無功，卒用楊復光策，召沙陀而破之，故罷鐸兵柄以悅復光；〔罷王鐸兵柄在正月，李克用破黃巢在四月。蓋田令孜以黃巢之劫已蹙，而楊復光之功必成，先以是悅之耳。卒，子恤翻。〕又以副都統崔安潛為東都留守，以都都監西門思恭為右神策中尉，充諸道租庸兼催促諸道進軍等使。令孜自以建議幸蜀、收傳國寶、列聖真容、散家財犒軍為己功，令宰相藩鎮共請加賞，上以令孜為十軍兼十二衛觀軍容使。〔令孜從幸蜀，募神策新軍為五十四都，離為十軍，號神策十軍。左，右衛、左，右驍衛、左，右武衛、左，右威衛、左，右領軍衛、左，右金磿衛，謂之南牙十二衛。〕
3以天平留後朱瑄為節度使。
4二月，壬子，李克用進軍乾阬，〔乾阬，在沙苑西南。乾，音幹。〕與河中、易定、忠武軍合；尚讓等將十五萬眾屯於梁田陂，舊書作「良天坡」，在成店西三十里。明日，大戰，自午至晡，賊眾大敗，俘斬數萬，伏屍三十里。巢將王璠、黃揆襲華州，據之，王遇亡去。〔去年王遇據華州歸國。璠孚袁翻。〕
5初，光州刺史李罕之為秦宗權所攻，棄州奔項城，〔李罕之與秦彥俱降高駢，蓋駢使守光州。〕帥餘眾歸諸葛爽，〔帥，讀曰卒。〕爽以為懷州刺史。韓簡攻鄆州，半年，不能下；爽復襲取河陽，〔去年八月，韓簡破諸葛爽，取河陽。十月，移兵攻鄆州。〕朱瑄請和簡及捨之，引兵擊河陽。爽遣罕之逆戰於武陟，魏軍大敗而還；大將澶州刺史槳行達先歸，據魏州，軍中共立行達為留後，簡為部下所殺。〔懿宗鹹通十一年，韓君雄得魏博，二世，十四年而滅。考異曰：舊傳：「簡攻河陽，行及新郡，為諸葛爽所敗，單騎奔迴，憂憤，疽發背而卒，時中和元年十一月也。」新傳亦同。令從實錄。「新郡」當作「新鄉」。〕己未，以行達為魏博留後。
6甲子，李克用進圍華州，黃思鄴、黃揆嬰城固守；克用分騎屯渭北。
7以王鎔為成德留後。
8以鄭紹業為太子賓客、分司，以陳儒為荊南留後。
9峽路招討指揮使莊夢褋為韓秀昇、屈行從所敗，退保忠州，〔去年遺莊夢褋討韓秀昇等。敗，補邁翻。〕應援使胡夕略戰亦不利；江、淮貢賦皆為賊所阻，百官無俸。〔時車駕在蜀，江、淮租賦泝峽江而，上，今為韓秀昇等所阻〕。雲安、淯井路不通，民間乏鹽。〔雲安縣，漢朐鉄地，後周改曰雲安縣，唐屬夔州，有鹽官。九域志：在州西一百三十三里。鹽監又在縣西三十里。淯井在瀘州西南二百六十三里。史炤曰：淯井，漢犍為郡之漢陽縣地，唐置長寧州。淯，音育。按「漢陽」當作「江陽」。〕陳敬瑄奏以眉州防禦使高仁厚為西川行軍司馬，將三千兵討之。〔考異曰：「張糀耆舊傳曰：「中和四年，甲辰，春三月，峽路招討指揮使莊夢蝶尚書為韓秀昇所敗，退至忠州。川主太師召眉州刺史高仁厚使討秀昇等，許以成功除梓帥，即日聞奏，拜行軍司馬，將步卒千人，三月五日進發。」句延慶耆舊傳：「中和三年二月，莊夢蝶為賊所敗，川主喚仁厚，奏授峽路招討都指揮使，將兵三千人，三月辛丑進發。」實錄：「三年二月，夢蝶為賊所敗。陳敬瑄奏，以仁厚代夢蝶，將兵三千進討，詔拜行軍司馬。」是月丁卯朔，無辛丑。辛丑乃四月五日，延慶誤也。實錄：「三年二月，敬瑄奏仁厚代夢蝶。」蓋亦用句傳年月。今從之。〕
10加鳳翔節度使李昌言同平章事。
11黃巢兵數敗，食復盡，〔數，所角翻。復，扶又翻。〕陰為遁計，發兵三萬搤藍田道，〔搤藍田道，所以通自武關南走之路。搤，於革翻。〕三月，壬申，遣尚讓將兵救華州；李克用、王重榮引兵逆戰於零口，破之。克用進軍渭橋，騎軍在渭北，克用每夜令其將薛志勤、康君立潛入長安，燔積聚，斬虜而還，〔零口，在京兆昭應縣。積，子智翻。聚，從遇翻又慈庾翻。還，從宣翻。〕賊中大驚。
12以淮南擇牙合肥楊行愍為廬州刺史。〔考異曰：十國紀年雲：「楊行密，六合人，」今從薛居正五代史、徐鉉吳錄。〕行愍本廬州牙將，勇敢，屢有戰功，都將忌之，白刺史郎幼復遣使出戍於外。行愍過辭，〔過，古禾翻。過都將而辭行也。〕都將以甘言悅之，問其所須，〔須者，意之所欲。〕行愍曰：「正須汝頭耳！」遂起斬之，並將諸營，自稱八營都知兵馬使。幼復不能制，薦於高駢，請以自代。駢以行愍為淮南押牙，知廬州事，朝廷因而命之。行愍聞州人王勗賢，召，欲用之，固辭。問其子弟曰：「子潛，好學慎密，可任以事；弟子稔，有氣節，可為將。」行愍召潛置門下，以稔及定遠人季章為騎將。〔楊行愍後改名行密，事始此。定遠，漢曹陽縣地，梁改為定遠縣，唐屬濠州。九域志：在州南八十里。騎，奇寄翻。將，即亮翻。〕
初，呂用之因左驍雄軍使俞公楚得見高駢；用之橫甚，〔橫，戶孟翻。〕或以咎公楚，公楚數戒用之少自斂，毋相累；〔數，所角翻。少，詩沼翻。斂，力儼翻。累，力瑞翻。〕用之銜之。右驍雄軍使姚歸禮，氣直敢言，尤疾用之所為，時面數其罪，〔數，所具翻。〕常欲手刃之。癸未夜，用之與其黨會倡定，歸禮潛遣人爇其室，〔倡，音昌。爇，如悅翻，燒也。〕殺貌類者數人，用之易服得免。明旦，窮治其事，〔治，直之翻。〕獲縱火者，皆驍雄之卒；用之於是日夜譖二將於駢。未幾，駢使二將將驍雄卒三千襲賊於慎縣，〔慎縣，漢九江浚遒縣地，古城在今縣南。隋置慎縣，唐屬廬州。九域志：在州東北六十里。幾，居豈翻。〕用之密以語楊行愍雲：「公楚、歸禮欲襲廬州。」行愍發兵掩之，二將不為備，舉軍盡殪，〔語，牛倨翻。殪，壹計翻。〕以二將謀亂告駢；駢不知用之謀，厚賞行愍。〔為楊行愍以廬州起張本。〕
13己丑，以河中行營招討副使朱全忠為宣武節度使，挨克復長安，令赴鎮。
15劉漢宏分兵屯黃嶺、巖下、貞女三鎮，〔三鎮，皆當在婺、越間。〕錢鏐將八都兵自富春擊之，〔自富春渡江擊三鎮。富春即富陽縣。〕破黃嶺，擒巖下鎮將史弁、貞女鎮將楊元宗。漢宏以精兵屯諸暨，鏐又擊破之，漢宏走。
16莊夢蝶與韓秀昇、屈行從戰，又敗。其敗兵紛紜還走，所在忍諭，不可遏；遇高仁厚於路，叱之，即止；仁厚斬都虞候一人，更令脩娖部伍。〔娖，側角翻。娖，整隊伍也。〕乃召耆老，詣以山川蹊徑及賊寨所據，喜曰：「賊精兵盡在舟中，使老弱守寨，資糧皆在寨中，此所謂重戰輕防，其敗必矣！」乃揚兵江上，為欲涉之將。賊晝夜禦備，遣兵挑戰，〔挑，徒了翻。〕仁厚不與交兵，潛發勇士千人執兵負笹，夜，由間道攻其寨，且焚之。〔間，古莧翻。〕賊望見，分兵往救之，不及，資糧蕩盡，眾心已搖。仁厚復募善遊者鑿其舟，相繼皆沈，〔復，扶又翻。沈，持林翻。〕賊往來惶惑，不能相救，仁厚遣兵於要路邀擊，妅招之，賊眾皆降。秀昇、行從見眾潰，揮劍亂斫，欲止之，眾愈怒，共執二人詣仁厚，仁厚詰之曰：「何故反﹖」秀昇曰：自大中皇帝晏駕，〔大中皇帝，謂宣宗。〕天下無復公道，紐解綱紹。今日反者，豈惟秀昇！成是敗非，機上之肉，惟所烹醢耳！」仁厚愀然，命善食而械之。〔愀，七小翻。食，祥吏翻。善食，善以酒食食之也。〕夏，四月，庚子，獻於行在，斬之。〔考異曰：張糀耆舊傳：「中和四年，高僕射將步卒千年，三月五日進發，莊尚書三月二十日齊進。四月十四日，峽路申四月一日，大破峽賊。」句延慶耆舊傳：三年，四月庚午，擒韓秀昇，捷書到府。」按是月丁酉朔，無庚午。實錄：「中和三年，四月庚 子，仁厚擒韓昇，獻於行在。初，仁厚至峽，與賊戰，其眾大敗，賊中小校縛秀昇出降。」據鄭畋集，有覆黔南觀察使陳侁奏涪州韓秀昇謀亂已收管在州候敕皆狀 雲：「秀昇劫害黔府，俘掠帥臣，佔據涪陵，扼截江路，遽懷憯妄，求作察廉。陳侁爰命毛玭部領甲士直趨巢穴，便破城，池追逐渠魁，勦除逆黨。」而諸家之說皆雲仁厚所獲。新傳：「眾怒，執秀昇以降，仁厚檻車送行在，斬於市。」張糀耆舊傳：「中和二年，三月，千能反，八月，羅渾擎反，十月，句胡僧反，十二月，羅夫子反。三年，北路秦黃巢正月十日敗走，收復長安。正月，千能遣羅渾擎於新穿埧下二十七寨，把斷水陸官路。六月，韓求反，其邛州賊首千能邐迤漸侵入蜀州界。九月，峽路賊韓秀昇反。十月，峽路賊屈行從反。川主陳太師差押衙莊二夢將兵二千，十月二十日發往峽路討韓昇、屈行從等。十一月五日，高仁厚進發討千能，九日，收邛州境內諸寨。十日，州縣豁平。二十二日，回戈朝見。三日，大設。五日，議功，授眉州刺史。四年三月，莊夢褋退至忠州。川主差高仁厚將兵，三月五日進發。莊尚書三月二十日齊進。四月十四日申四月一日大破峽賊，擒秀昇等。十五日，東川楊師立反。」句延慶耆舊傳止於鈔改張傳為之，別無外事，但移渾擎反於中和二年五月，胡僧、羅夫子反於六月，韓求反於其年七月，莊夢褋討韓秀昇、屈行從以其年十月癸丑進發。高仁厚破阡能等五賊回朝見，在其年十二月戊寅。三年二月，莊夢褋為賊所敗，川主遣高仁厚將兵，三月辛丑進發，四月庚什擒韓秀昇，捷書到府。是月，楊師立反。四年，北路奏黃巢正月十日敗走，收復長安。不知延慶改移年月別有所據邪，將率意為之也﹖至於三年楊師立反，四年收復長安，其為乖謬尤甚於糀。實錄，千能、韓秀昇等事，率依句傳，而誤以韓秀昇反置七月，高仁厚討阡能置十月，削戊寅、辛丑兩日，改庚午為庚子，此其異於句傳也。新紀：「三年十一月壬申，西川行軍司馬高仁厚及阡能戰於邛州，敗之。」續寶運錄：「中和三年，涪州韓秀昇反；冬，阡能反，高仁厚討平之。」按賈緯唐年補錄及實錄所載鐵券文皆雲，「維中和三年歲次癸卯，十月午朔，十六日己酉，皇帝賜功臣陳敬瑄鐵券。」其文有「戮阡能如翦草，除秀昇若焚巢。」然則秀昇之敗，必在此日前也。張傳破秀昇在四年四月。其四年十月十日，亦載賜川主太師鐵券，乃雲：「維中和三年歲次癸卯，十月甲子朔，五日戊辰。」文與補錄、實錄同，其昏耄如此。句傳取張事而改其年，實錄用句年而改其日。其阡能、韓秀昇等起滅，不佑的在何時。今從實錄。〕
17李克用與忠武將龐從、河中將白志遷等引兵先進，與黃巢軍戰於渭南，一日三戰，皆捷；義成、義武等諸軍繼之，賊眾大奔。甲辰，克用等自光泰門入京師，黃巢力戰不勝，焚宮室遁去。〔考異曰：舊紀：「四月，庚子，沙陀等軍趨長安，賊拒之於渭橋，大敗而還。李克用乘勝追之。己卯，黃巢收殘眾，由藍田關而遁。庚辰，收京城，楊復光告捷。」按是月丁酉朔，無己卯、庚辰。敬翔梁太祖編遺錄：「四月乙巳，巢焚宮闈、省寺、居第略盡，擁殘黨越藍田而逃。明日，上與諸軍收復長安。」實錄：「甲辰，李克用與忠節將龐從、河中將白志遷、橫野將漢存、朝吧將康師貞三敗賊於渭橋，大破之。義成、義武等軍繼進。乙巳，巢賊燔長安宮室，收餘眾自光泰門東走，由藍田關以遁。諸軍進收京師。」新紀：「三月壬申，李克用及黃巢戰於零口，敗之。四月甲辰，又敗之於渭橋。丙午，復京師。」舊傳曰：「四月八日，克月合 忠武騎將龐從遇賊於渭南，決戰三捷，大敗賊軍。十日夜，賊巢散走。詰旦，克用由光泰門入，收京師，巢賊出藍田、七盤路東走關東。」新傳曰：「克用遣部將楊 守宗率河中將白志遷、忠武將龐從等最先進擊賊渭橋，三戰三北，於是諸節度兵皆奮，無敢後。入自光泰門，賊崩潰，逐北至望春，入昇陽殿闥。巢夜奔，眾猶十五 萬，聲趨徐州，出藍田，入商山。」程匡柔唐補紀曰：「楊復光帥十道行節度使王重榮、李克用等兵士二萬餘人自光泰門入襲，逐至昇陽殿下，殺賊盈萬。黃巢軍 敗，陣上奔逃，取藍田關出。」後唐太祖紀年錄：「乙巳，巢敗，焚宮室東走，太祖進收京師。」唐年補錄：「八日，克用等戰渭南，三敗賊軍。九日，巢走。」按 楊復光露布雲：「今月八日，楊守宗等隨克用自光泰門先入京師。」又云：「賊尚為堅陣，來抗官軍，自卯至申，羣兇大潰，即時奔遁，南入商山。」然則官軍以八日入城，賊戰不勝而走，此最可據，今從之。渭南之戰，必在八日以前，諸書皆誤也。〕賊死及降者甚眾，〔降，戶江翻。〕官軍暴掠，無異於賊，長安室屋及民所存無幾。〔幾，居豈翻。〕巢自藍田入商山，〔黃巢先遺兵搤藍田道，故得由此路遁去。〕多遺珍寶於路，官軍爭取之，不急追，賊遂逸去。
楊復光遺使告捷，〔考異曰：張糀耆舊傳：「中和三年，北路奏黃巢正月十日敗走，收復長安城訖。三月，北路行營收城，將士並回戈。」句延慶耆舊傳曰：「四年，北路奏黃巢正月十日敗走，收復長安。三月，北路行營破黃巢將士並回。」延慶悉移糀四年事於三年，三年事於四年，而不移其月日，其為差謬又甚於糀。今但云告捷，更不著月日。〕百官入賀。詔留忠武等軍二萬人，委大明宮留守王徽及京畿制使田從異部分，守衛長安。〔分，扶問翻。〕五月，如朱玫、李克用、東方逵同平章事。升陝州為節度，以王重盈為節度使。又建延州為保塞軍，以保大行軍司馬延州刺史李孝恭為節度使。〔賞破黃巢、復京城之功也。〕克用時年二十八，於諸將最少，〔少，詩照翻。〕而破黃巢，復長安，功第一，兵勢最強，諸將皆畏之。克用一目微眇，〔眇，彌沼翻，一目小也。〕時人謂之「獨眼龍」。
詔以崔璆家貴身顯，為黃巢相首尾三載，不逃不隱，於所在斬之。〔載，子亥翻。〕
18黃巢使其驍將孟楷將萬人為前鋒，擊蔡州，節度使秦宗權逆戰而敗；賊進攻其城，宗權遂稱臣於巢，與之連兵。
初，巢在長安，陳州刺史宛丘趙犨謂將佐曰：〔宛丘，後魏項縣也，隋改曰宛丘，唐屬陳州；管下項城縣，乃東魏僑置秣陸地，隋改曰項城。犨，昌牛翻。〕「巢不死長安，必東走，陳其衝也。且巢素與忠武為仇，〔巢自初起，與宋威、張自勉等累戰，皆忠武兵也。〕不可不為之備。」乃完城塹，繕甲兵，積芻粟；六十里之內，民有資糧者，悉徙之入城。多募勇士，使其弟昶珝、子麓林分將之。〔將，即亮翻。〕孟楷既下蔡州，移兵擊陳，軍於項城；犨先示之弱，伺其無備，襲擊之，殺獲殆盡，生擒楷，斬之。巢聞楷死，驚恐，悉眾屯塚水，〔珝，況羽翻。項城在陳州東南，塚水在西南。〕六月，與秦宗權合兵圍陳州，掘塹五重，〔重，直龍翻。〕百道攻之。陳人大恐，犨諭之曰：「忠武素著義勇，陳州號為勁兵，況吾家久食陳祿，誓與此州存亡。男子當求生於死中，且徇國而死，不愈於臣賊而生乎！有異議者斬！」數引銳兵開門出擊賊，破之。〔數，所角翻。〕巢益怒，營於州北，立宮室百司，為持久之計。時民間無積聚，賊掠人為糧，生投於碓磑，〔碓，都內翻。磑，五對翻。〕併骨食之，號給糧之處曰「春磨寨」。〔春磨寨，即設碓磑處。碓以春，磑以磨。磨，莫臥翻。〕縱兵四掠，自河南、許、汝、唐、鄧、孟、鄭、汴、曹、濮、徐、兗等數十州，鹹被其毒。〔此河南，謂洛州河南府。被，皮義翻。〕
19初，上蔡人劉謙為嶺南小校，節度使韋宙奇其器，〔鹹通中，韋宙帥嶺南。〕以兄女妻之。〔妻，七細翻。考異曰：新傳：「宙弟岫，亦有名。宙在嶺南，以從女妻小校劉謙。或諫止之，宙曰：『吾子孫或當依之。」』」薛居正五代史：「韋出鎮南海，謙時為牙校，宙以猶女妻之。」北夢瑣言曰：「丞相韋公宙出鎮南海，有小將劉謙者，職級甚卑，氣宇殊異，乃以從女妻之。其內以非我族類，慮招物議，風諸幕僚諫止之。丞相曰：『此人非常流也，他日吾子孫或可依之。』謙以軍功拜封州刺史，韋夫人生子曰隱、曰巖。」十國紀年曰：「劉謙望，字德光，亦名知謙，後止名謙，唐鹹通中為廣州牙將，韋由以兄女妻之。」新傳雲岫知謙，恐誤。今從瑣言、紀年。〕謙擊羣盜，屢有功，辛丑，以謙為封州刺史。〔劉謙始此。〕
20加東川節度使楊師立同平章事。
21宣武節度使朱全忠帥所部百人赴鎮，〔帥，讀曰率。〕秋，七月，丁卯，至汴州。時汴、宋薦饑，公私窮竭，內外【張：「外」作「則」。】驕軍難制，外為大敵所攻，無日不戰，眾心危懼，而全忠勇氣益振。詔以黃巢未平，加全忠東北面都招討使。〔為朱全忠以宣武兵併吞諸鎮、仵移唐祚張本。〕
22南詔遣布燮楊奇肱來迎公主。詔陳敬瑄與書，辭以”鑾輿巡幸，儀物未備，俟還京邑，然後出降。“奇肱不從，直前至成都。
23李克用自長安引兵還鴈門，尋有詔，以克用為河東節度使，召鄭讜詣行在。克用乃自東道過榆次，詣鴈門省其父。〔省，悉景翻。〕克用尋牓河東，安忍軍民曰：「勿為舊念，各安家業。」〔以河東之人前此數與克用戰，死其不自安，故牓諭之。考異曰：舊記：「五月，李克用充河東節度使。七月，詔鄭從讜赴行在。」新紀：「五月，從讜為司空同平章事。」賈緯唐年補錄：「五月，制：『李諱可同平章事，充河東節度使。』（註雲：「按薛史，晉天福六年，二月，賈緯撰唐年補錄上之。」又曰：「賈緯，真定獲鹿人，以唐諸帝實錄，自武宗以下缺而不紀，乃採掇近代傳聞之事及諸家小說風其年月，編為唐年補錄，凡六十五卷。歷事唐、晉、漢、周，故不敢稱克用名」。）舊從讜傳：「三年，克用授河東節度，代從讜。五月十五日，從讜離太原，道途多寇，行次絳州，留駐數月。冬，詔使追赴行在，復輔政。」唐末見聞錄曰：「五月，敕除李尚書鴈門節度使。六月二十五日，鴈門節度使李僕射般次於府東路過。六月內，有除目到，相公除替赴闕，鴈門節度李相公除河東節度使。十五日，相公取西明門進發。當月內，新使李相公有膀示，安撫在城軍人百姓，曰：『無懷舊念，各仰安家』」又曰：「晉王諱克用，中和三年五月一日，自鴈門節度使拜平章事，充河東節度使。」按克用除河東及從讜復輔政，諸書月日不同。舊紀五月除克用，七月從讜赴行在，不言入相。新紀五月已為相，尤誤。舊從讜傳，五月十五日離太原，又與紀相違。唐年補錄五月制，止褒賞克用、未玫、東方逵三人，制詞鄙俚，疑其非實。唐末見聞錄初雲六月除河東，後復雲五月一日。據實錄、後唐太祖紀年錄、薛居正五代史皆在七月，今從之。從讜此年九月為東都留守，光啟二年二月方再入相。〕
24左驍衛上將軍楊復光卒於河中；復光慷慨喜忠義，〔喜，許記翻。〕善撫士卒，軍中慟哭累日，八都將鹿晏弘等各以其眾散去。田令孜素畏忌之，聞其卒，甚喜，因擯斥其兄樞密使復恭為飛龍使。令孜專權，人莫與之抗，惟復恭數與之爭得失，故令孜惡之，復恭因稱疾歸藍田。〔數，所角翻。惡，烏路翻。〕
25以成德後王鎔、魏博留後樂行達、天平留後朱瑄為本道節度使。
26司徒、門下侍郎、同平章事鄭畋，雖當播越，猶謹法度。田令孜為判官吳求郎官，〔員圓，田令孜之屬官。為，於偽翻。〕畋不許；陳敬瑄欲立於宰相之上，畋以故事，使相品秩雖高，皆居真相之下，固爭之；〔唐末，凡節度使帶平章事及檢校三省長官、三公、三師者，皆謂之使相。〕二人乃令鳳翔節度使李昌言上言：「軍情猜忌，不可令畋扈從過此。」〔元年，昌言逐畋以攘鳳翔，故二人嗾之上言，以罷畋相。自是之後，朝廷進退宰相，率受制於藩鎮矣。從，才用翻。〕畋亦累表辭位，乃罷為太子太保，又以其子兵部侍郎凝績為彭州刺史，使之就養。〔宋白曰：唐垂拱三年，以益州九隴縣置彭州，取古天彭關為名。養，羊尚翻。〕以兵部尚書判度支裴淯為中書侍郎、同平章事。
27八月，甲辰，李克用至晉陽，〔李克用自此以晉陽為爭天下根本。〕詔以前振武節度使李國昌為代北節度使，鎮代州。
28升湖南為欽化軍，以觀察使閔勗為節度使。
29九月，加陳敬瑄兼中書令，進爵穎川郡王。
30感化節度使時溥營於塚水；〔遏黃巢之兵，且為陳州聲援也。〕加溥東面兵馬都統。
31以荊南留後陳儒為節度使。
32昭義節度使孟方立，以潞州地險人勁，屢篡主帥，欲漸弱之。 乃遷治所於邢州，〔事見上年。帥，所類翻。〕大將家及富室皆徙山東，潞人不悅。監軍祁審誨因人心不安，使武鄉鎮使安居受潛以蠟丸乞師於李克用，請復軍府於 潞州。〔武鄉與河東巡屬遼州鄰境，故使其鎮將乞師。是復方鎮率分置鎮將於諸縣，縣令不得舉其職矣。宋白曰：武鄉縣本漢涅縣地，晉始置武鄉郡，縣屬焉。〕冬，十月，克用遣其將賀公雅等赴之，為方立所敗；〔敗，補邁翻。〕又遣李克脩擊之，辛亥，取潞州，〔考異曰：實錄：「克用表李克脩為節度使，於是分昭義軍五州為二鎮。」薛居正五史孟方立傳曰：「潞人陰乞師於武皇，中和三年十月，武皇遣李克脩將兵赴之，方立拒戰大敗之。由是連收澤、潞二郡，乃以克脩為節度使。」按薛史張全義傳：「諸葛爽表全義為澤州刺史，爽率，李罕之據澤州。」蓋克脩止得潞州，澤為河陽所取也。〕殺其刺史李殷銳。是後克用每歲出兵爭山東，三州之人半為俘馘，野無稼穡矣。〔昭義邢、洺、磁三州在山東。〕
33以宗女為安化長公主，〔慶州安化郡。〕妻南詔。〔妻，七細翻。〕
34劉漢宏將十餘萬眾出西陵，將擊董昌；戊午，錢鏐濟江迎戰，大破之，漢宏易服持鱠刀而遁。〔使敵人見之以為庖丁，不疑為漢宏也。〕己，未漢宏收餘眾四萬又戰，鏐又破之，斬其弟漢容及將辛約。
35十一月，甲子朔，秦宗權圍許州。
36忠武大將鹿晏弘帥所部自河中南掠襄、鄧、金、洋，所過屠滅，聲雲西赴行在。〔宋白曰：金州，漢漢中郡之西城縣也。魏文帝置西城郡，後改魏興郡；梁置北梁州，尋改為南梁州；西魏置東梁州，因其地出金，改為金州。洋州，漢成固縣地，後漢封班超於此。晉為南鄉縣，尋改西鄉，西魏置洋州。帥，讀曰率。洋，音祥。〕十二月，至興元，逐節度使牛勗，勗奔龍州西山。〔龍州西山，松、荿二州界，時已沒於蠻中。〕晏弘據興元，自稱留後。
37武寧節度使時溥〔「武寧」，當作「感化」。〕因食中毒，〔中，竹仲翻。〕疑判官李凝古而殺之。凝古父損，為右散騎常侍，在成都，溥奏凝古與父同謀；田令孜受溥賂，令御史臺鞫之。侍御史王華為損論冤，令孜矯詔移損下神策獄，〔為，於偽翻。下，戶嫁翻。〕華拒而遣。蕭遘奏：「李凝古行毒，事出曖昧，已為溥所殺，父損相別數年，聲問不通，安得誣以同謀！溥恃功亂法，陵蔑朝廷，欲殺天子侍臣；若徇其欲，行及臣輩，朝廷何以自立！」由是損得免死，歸田裏。時令孜專權，羣臣莫敢迕視，〔迕，五故翻。〕惟遘屢與爭辯，朝廷倚之。
38升浙東為義勝軍，以劉漢宏為節度使。
39趙犨遣人間道求救於鄰道，〔間，古莧翻。〕於是周岌、時溥、朱全忠皆引兵救之。全忠與黃巢之黨戰於鹿邑，敗之，斬首二千餘級，遂引兵入亳州而據之。〔鹿邑，後魏陳留武平縣也，隋開皇十八年，更名鹿邑，唐屬亳州。九域志：在州西一百三十里。敗，補邁翻。〕
四年（甲辰、八八四）
1春，正月，以鹿晏弘為興元留後。
2賜魏博節度使樂行達名彥禎。
3東川節度使楊師立以陳敬瑄兄弟權寵之盛，〔田令孜、陳敬瑄兄弟也。〕心不能平。敬瑄之遣高仁厚討韓秀昇也，〔見上二月。〕語之曰：「成功而還，〔語，牛倨翻。還，從宣翻。〕當奏天子，以東川相賞。」師立聞之，怒曰：「彼此列藩，而遽以我疆土許人，是無天地也！」田令孜恐其為亂，因其不發兵防遏，徵師立為右僕射。
4黃巢兵尚強，周岌、時溥、朱全忠不能支，共求救於河東節度使李克用。二月，克用將蕃、漢兵五萬出天井關；河陽節度使諸葛爽辭以河橋不完，〔謂河陽橋也。〕屯兵萬善以拒之。克用乃還兵自、陝河中渡河而東。〔考異曰：唐末見聞錄：「晉王三月十三日發大軍討黃巢。」太祖紀年錄：「正月，太祖帥師五萬自澤潞將下天井關，河陽屯萬善，乃改轅蒲、陝渡河。」薛居正五代但云四年春。按四月已與巢戰，三月十三發日晉陽，似太晚。又克用表雲：「昨二月內，頻得陳、許、徐、汴書牒。」今從舊紀。又克用自訴上表雲：「遂從陝服，徑達許田。」是於蒲、陝兩道度兵也。〕
5楊師立得詔書，怒，不受代，殺官告使及監軍使，〔官告使，奉右僕射告身以徵師立者也。監軍使，東川監軍。〕舉兵，以討陳敬瑄為名，大將有諫者輒殺之，進屯涪城，〔涪城，漢涪縣地，東晉置始平郡，後魏改為涪城及潼縣，隋改潼為涪城，唐初屬綿州，後屬梓州。九域志：在州西北五十五里。涪，音浮。〕遣其將郥鐲襲綿州，不克。丙午，以陳敬瑄為西州、東州、山南西道都指揮、招討、安撫、處置等使。〔處，昌呂翻。〕三月，甲子，楊師立移檄行在百官及諸道將吏士庶，數陳敬瑄十罪，〔考異曰：張糀耆舊傳：「中和四年，四月十五日，東川楊師立反。」下載師立檄文，則雲「三月三 日」，自相違。今從實錄。數，所具翻。〕自言集本道將士、八州壇丁共十五萬人，〔按新書路巖傳，巖帥西川，置定邊軍於邛州，扼大度，治故關，取壇丁子弟， 教擊刺，使補屯籍。則壇丁者，蜀中邊邵民兵也。又按路振九國地，石處溫事孟知祥，補萬州管內諸壇點檢指揮使。見得蜀中諸郡皆有壇丁。〕長驅問罪。詔削師立 官爵，以眉州防禦使高仁厚為東川留後，將兵五千討之，以西川押牙楊茂言為行軍副使。
6朱全忠擊黃巢瓦子寨，拔之　〔黃巢撤民居以為寨屋，謂之瓦子寨。〕巢將陝人李唐賓、楚丘王虔裕降於全忠。〔陝，失冉翻。降，戶江翻。〕
7婺州人王鎮執刺史黃碣，降於錢鏐。〔碣，其謁翻。〕劉漢宏遣其將婁賚殺鎮而代之，浦陽鎮將蔣緕召鏐兵共攻婺州，〔水經註：浦陽江源出烏傷縣，東逕諸暨縣，與洩溪合。唐婺州，漢烏傷之地也，天賚十三載，分婺州之義烏、蘭溪及杭州之富陽，置浦陽縣。〕擒賚而還。碣，閩人也。
8高駢從子左驍衛大將軍澞，〔從，才用翻。澞，麌俱翻。〕疏呂用之罪狀二十餘幅，密以呈駢，且泣曰：用之內則假神仙之說，蠱惑尊聽；外則盜節制之權，殘賊百姓；將佐懼，死莫之敢言。歲月浸深，羽翼將成，苟不除之，恐高氏交代勳庸，一朝掃地矣！」因嗚咽不自勝。〔勝，音升。〕駢曰；「醉邪！」命扶出。明日，以澞狀示用之，用之曰：「四十郎嘗以空乏見告，〔澞第四十。〕未獲遵命，故有此憾。」因出澞手書數幅呈之。駢甚慚，遂禁澞出入；後月餘，以澞知舒州事。
羣盜陳儒攻舒州，澞求救於廬州。楊行愍力不能救，謀於其將李神福，神福請不用寸刃而逐之。乃多齎旗幟，間道入舒州，〔九域志：廬州南至舒州四百二十里。間，古莧翻。〕頃之，引舒州兵建廬州旗幟而出，指畫地形，若布大陳狀；賊懼，宵遁。〔賊畏廬州兵，故宵遁。兵有先聲而後實，此其近之。〕神福，洺州人也。〔路振九國志曰：李神福，洺州人，隸上黨軍籍。高駢兼諸道行營都統，神福從州將戍淮海，因投楊行密。〕
久之，羣盜吳迥、李本復攻舒州，〔復，夫又翻。〕澞不能守，棄城走，駢使人就殺之。楊行愍遣其將合肥陶雅、清流張訓等將人擊吳迥、李本、擒斬之，〔合肥，漢古縣，唐帶龐州。清流，漢全椒縣地，隋置清流縣，唐帶滁州。〕以雅攝舒州刺史。秦宗權遣其弟將兵寇廬州，據舒城，〔開元二十三年，分合肥、廬江置舒城縣，屬廬州。九域志：在州西南一百一十里。〕楊行愍遣其將合肥田頵擊走之。〔頵，於倫翻。〕
9前杭州刺史路審中客居黃州，〔路審中為董昌所拒，見上卷元年。〕聞鄂州刺史崔紹卒，募兵三千人入據之。武昌牙將杜洪亦逐嶽州刺史而代之。
10黃巢圍陳州幾三百日，〔幾，居依翻。〕趙犨兄弟與之大小數百戰，雖兵食將盡，而眾心益固。李克用合許、汴、徐、之軍於陳州；時尚讓屯太康，〔太康，漢陽夏縣，隋改曰太康，以縣東有太康城也，唐屬陳州。〕夏，四月，癸巳，諸軍進拔太康。黃思鄴屯西華，〔西華，漢縣，唐屬陳州。九域志：在州西八十里。〕諸軍復攻之，〔復，扶又翻；下同。〕思鄴走。黃巢聞之懼，退軍故陽裏，〔故陽裏，在陳州城北。〕陳州圍始解。
朱全忠聞黃巢將至，引軍還大梁。五月，癸亥，大雨，平地三尺，黃巢營為水所漂，且聞李克用將至，遂引兵東北趣汴州，〔趣，七喻翻。〕屠尉氏。尚讓以驍騎五千進逼大梁，至於繁臺；〔繁臺，本師曠吹臺，梁孝王增築。水經註：吹臺，在浚儀城南牧澤之右。牧澤者，今之浦關澤，即此澤也。〕宣武將豐人朱珍、南華龐師古擊卻之。〔豐，漢縣，唐屬徐州。九域志：在徐州西北一百四十里。〕全忠復告急於李克用，丙寅，克用與忠武都監使田從異發許州，戊辰，追及黃巢於中牟北王漢渡，〔按舊書帝紀，王漢渡乃汴河所經津濟之地。〕乘其半濟，奮擊，大破之，殺萬餘人，賊遂潰。尚讓帥其眾降時溥，〔帥，讀曰率；下同。〕別將臨晉李讜、曲周霍存、甄城葛從周、冤句張歸霸及【章：十二行本「及」下有「從」字；乙十一行本同；孔本同；張校同。】弟歸厚帥其眾降朱全忠。〔臨晉，古地名，隋分猗氏，置桑泉縣，天寶十三載，改為臨晉，屬河中府。九域志：在府北六十五里。曲周，漢古縣，中廢，隋分洺水復置，唐屬洺州，未廢為鎮， 屬雞澤縣。「甄城」，當作「鄄城」，亦漢古縣，唐帶濮州。史言朱全忠後吞諸鎮，多用所降黃巢將。鄄，古掾翻。考異曰：崇文院有梁功臣列傳，不著撰人名氏， 雲：「張歸厚，祖興，父處讓。歸厚中和末，與伯季自冤句相率來投。」薛居正五代史：「張歸霸祖進言，父實。」歸厚傳無父、祖，但云與兄歸霸皆來降。據梁功 臣傳，父祖與歸霸不同，當是從弟。〕巢踰汴而北己巳，克用追擊之於封丘，又破之。庚午夜，復大雨，賊驚懼東走，克用追之，過胙城、匡城。〔胙城，漢南燕縣，隋改曰胙城，唐屬滑州。九域志：在州南九十里。宋白曰：胙城縣，本古之胙國，又為古之燕國，漢為南燕縣。隋文帝因覽奏狀，南見燕縣名，因曰：「今天下一統，何南燕之有！」遂改為胙城。〕巢收餘眾近千人，東奔兗州；〔近，其靳翻。〕辛未，克用追至冤句，騎能屬者纔數百人，〔屬，之慾翻。〕晝夜行二百餘裏，人馬疲乏，糧盡，及還汴州，欲裹糧復追之，獲巢幼子及乘輿器服符印，〔乘繩證翻。〕得所掠男女萬人，悉縱遣之。
11癸酉，高仁厚屯德陽，楊師立遣其將鄭君雄、張士安據鹿、張士安據鹿碩關以拒之。
12甲戌，李克用至汴州，營於城外；朱全忠固請入城，錧於上源驛。〔晉天福五年，改東京上源驛為都亭驛。〕全忠就置，酒聲樂、饌具皆精豐，禮貌甚恭；克用乘酒使氣，語頗侵之，〔饌，雛戀翻，又雛睆翻。李克用蓋言全忠從黃巢為寇，觸其實也。〕全忠不平。薄暮，罷酒，從者皆霑醉，〔霑醉，言飲酒大醉，胸襟霑濕，不能自持也。從，才用翻。〕宣武將楊彥洪密與全忠謀，連車樹柵以塞衢路，〔塞，悉則翻。〕發兵圍驛而攻之，呼聲動地。克用醉，不之聞； 親兵薛志勤、史敬思等十餘人格鬬，侍者郭景銖滅燭，扶克用匿牀下，以水沃其面，徐告以難，〔呼，火故翻。難，及旦翻。〕克用始張目援弓而起。志勤射汴人， 死者數十。〔援，於元翻。射，而亦翻。〕須臾，煙火四合，會大雨震電，天地晦冥，志勤扶克用帥左右數人〔帥，讀曰率。〕踰垣突圍，乘電光而行，汴人扼橋， 力戢得度，史敬思為後拒，戰死。克用登尉氏門，〔尉氏門，汴城南門也，梁開平元年改為高明門，晉天福三年改為薰風門。〕縋城得出，監軍陳景思等三百餘人，皆為汴人所殺。楊彥洪謂全忠曰：「胡人急則乘馬，見乘馬則射之。」是夕，彥洪乘馬適在全忠前，全忠射之，殪。〔射，而亦翻。殪，壹計翻。考異曰：梁太祖編遺錄：「甲戌，並帥自曹南旋師，上出封丘門迎勞之。克用堅請入州內，上初此之，及於門外陳設次舍，將安泊之。克用不諾，因縱蕃騎突入，馳至上源驛。既不可遏，上乃與之並轡，送至驛亭。是日晚備宴，宴罷，復張樂，繼燭而飲。克用酒酣使氣，廣須樂妓，頗恣無厭之慾…又以醜言陵侮於上。時蕃將皆被甲冑以衛克用。上既甚不懽，遽起圖之，遂令都將楊彥洪潛率甲士入驛戮之。時夜將半，克用沈醉，忽大雷雨暴至，克用不覺，近侍人及滅燭推於牀下藏之。蕃戎與我師鬬，戰移時方敗，楊彥洪中流矢而斃。是時陰黑，克用遇一卒，背負登尉氏門，因得懸縋而出，乘牛行數裏以投其眾，餘親衛數百人，皆勦之。其後克用至太原，以是事表訴於唐帝，蒲帥亦繼馳書請上與克用和解，上終不釋憾。」此及敬翔飾非，今不取。實錄：「甲戌，李克用次汴州，駐軍近郊，朱兵忠請館於上源驛，及以腹心三百餘自衛。全忠以克用兵從簡少，大軍在遠，諆害也。是夜，置酒，宴罷，以兵圍驛，縱火焚之。」薛居正五代史梁太祖紀曰：「五月，甲戌帝與晉軍振旅歸汴，館克用於上驛，既而備犒宴之禮。克用乘醉任氣，帝不平之。是夜，命甲士圍而攻之。後唐武皇紀曰：「五月，甲戌，帝與晉軍振旗歸汴，館克用於上源驛，既而備犒，宴之禮。克用乘醉任氣，帝不平之。是夜，命甲士圍而攻之。後唐武皇紀曰：班師過汴，汴師迎勞於封禪寺，請武皇休於府第，乃館於上源驛。是夜，張樂陳宴席，武皇酒酣，戲諸侍妓，與汴帥握手，破賊事以為樂。汴帥素忌武皇，乃與其將楊彥洪密謀竊發，攻傳舍。」按全忠是時兵力尚微，天下所與為敵者，非特患克用一人，而借使殺之，不能併其軍，奪其地也，蓋克用恃功，語或輕慢，全忠出於一時之忿耳。今從薛史梁紀。〕
克用妻劉氏，多智略，左右先脫歸者以汴人為變告，劉氏神色不動，立斬之，陰召大將約束，謀保軍以還。此明，克用至，〔還，從宣翻。比，必利翻，及也。〕欲勒兵攻全忠，劉氏曰：「公比為國討賊，救東諸侯之急，〔比，毗至翻，近也。為，於偽翻。東諸侯，用左傳語，謂東方諸鎮。〕今汴人不道，乃謀害公，自當訴之朝廷。若擅舉兵相攻，則天下孰能辨其曲直！且彼得以有辭矣。」克用從之，引兵去，但移書責全忠。全忠復書曰：「前夕之變，僕不之知，朝廷自遣使者與楊彥洪謀，彥洪既伏其辜，惟公諒察。」
克用養子嗣源，年十七，從克用自上源出矢石之間，獨無所傷。嗣源本胡人，名邈售烈，無姓。〔李嗣源始此。佶，極吉翻。〕克用擇軍中驍勇者，多養為子，名回鶻張政之子曰存信，〔按薛居正五代史，存信本名張污萿。〕振武孫重進曰存進，許州王賢曰存賢，安敬思曰存孝，皆冒姓李氏。〔此所謂義兒也。歐陽脩曰：唐自沙陀起代北，其所與俱皆一時雄傑虓武之士，往往養為兒，號義兒軍。〕
丙子，克用至許州故寨，求糧於周岌，岌辭以糧乏，乃自陝濟河還晉陽。
13鄭君雄、張士安堅壁不，出高仁厚曰：「攻之則彼利我傷，圍之則彼困我逸。」遂列十二寨圍之。丁丑，夜二鼓，〔夜二鼓，夜二更也。持更者每一更則鼓一聲，二更則鼓二聲，故謂二更為二鼓，亦謂之乙夜。〕君雄等出勁兵掩擊城北副使寨，楊茂言不能禦，帥眾棄寨走，〔帥，讀曰率；下同。〕其旁數寨見副使走，亦走。東川人併兵南攻中軍，仁厚聞之，大開寨門，設炬火照之，自帥士卒為兩翼伏道左右。賊至見門開，不敢入，還去，仁厚發伏擊之，東川兵大奔，追至城下，蹙之壕中，斬獲甚眾而還。
仁厚念諸棄寨走者，明旦所當誅殺甚多，乃密召孔目官張韶，諭之曰：「爾速遣步探子將數十人分道追走者，〔步深子，遺之間步以刺深敵人，因名之。探，他紺翻。〕自以爾意諭之曰：『僕射幸不出寨，皆不知，〔仁厚以平阡能等之功，進檢校僕射。〕汝曹速歸，來旦牙參，【章：十二行本「參」下有「如常」二字；乙十一行本同；孔本同；張校同；退齋校同。】勿憂也。』」凡行營諸將，每旦赴大將營牙參。〕韶素名長者，〔長，佑兩翻。〕眾信之，至四鼓，皆還寨；惟楊茂言走至張把，乃追及之。〔九域志：梓州郪縣有張杷鎮。「把」，當作「杷」。〕仁厚聞諸寨漏鼓如故，喜曰：「悉歸矣！」詰旦，諸將牙集，〔詰，去吉翻。〕以為仁 厚誠不知也。坐良久，仁厚謂茂言曰：「昨夜聞副使身先士卒，走至張把，有諸﹖」〔先，悉薦翻。〕對曰：「昨夜聞賊攻中軍，左右言僕射已去，遂策馬參隨，既 而審其虛，復還寨中。」仁厚曰：「仁厚與副使俱受命天子，將兵討賊，若仁厚先走，副使當叱下馬，行軍法，代總軍事，然後奏聞。今副使既先走，又為欺罔，理當何如﹖」茂言拱手曰：「當死。」仁厚曰：「然！」命左右扶下，斬之，諸將股慄。仁厚乃召昨夜所俘虜數十人，釋縛縱歸。〔縱俘，使歸言其事。〕君雄等聞之懼，曰：「彼軍法嚴整如是，自今兵不可復出矣！」左傳：晉人伐鄭，蒐焉而還，中行桓子之謀也。曰：「示之以整，使謀而來。」鄭於是懼。其後卒請成於晉。用兵嚴整，敵人懼之，蓋自古然矣。復，扶又翻。〕
15癸未，高仁厚陳於鹿頭關城下，〔陳，讀曰陣；下同。〕鄭君雄等悉眾出戰。仁厚設伏於陳後，陽敗走，君雄等追之，伏發，君雄等大敗；是夕，遁歸梓州。陳敬瑄發兵三千以益仁厚軍，進圍梓州。
