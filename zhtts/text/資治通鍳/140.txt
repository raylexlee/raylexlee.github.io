△卷第一百三十九
齊紀五〔閍逢閹茂（甲戌），一年。〕
高宗明皇帝上〔諱鸞，字景棲，小字玄度，高帝兄始安貞王道生之子。〕
建武元年（甲戌、四九四）是年十月始改元建武。〕
1春，正月，丁未，改元隆昌；〔此鬱林王改元也。〕大赦。
2雍州刺史晉安王子懋，〔雍，於用翻。〕以主幼時艱，密為自全之計，令作部造仗；〔諸州各有作部，主造哭仗。〕徵南大將軍陳顯達屯襄陽，〔去年秋，武帝以魏將入寇，遣顯達鎮樊城。〕子懋欲脅取以為將。〔將，即亮翻；下同。〕顯達密啟西昌侯鸞，鸞徵顯達為車騎大將軍；〔騎，奇寄翻。〕徙子懋為江 州刺史仍令留部曲助鎮襄陽，單將白直、俠轂自隨。〔諸王有白直，有夾轂隊。俠，讀曰夾。〕顯達過襄陽，〔過，音戈。〕子懋謂曰：「朝廷令身單身而返，身是 天王，豈可過爾輕率！〔子懋自稱天王，蓋謂是天家諸王也。〕今猶欲將二三千人自隨，公意何如﹖」顯達曰：「殿下若下留部曲，乃是大違槉旨，其事不輕；且此 間人亦難可收用。」〔此間人，謂襄陽人也。〕子懋默然。顯達因辭，出即發去。子懋計未立，乃之尋陽。
3西昌侯鸞將謀廢立，引前鎮西諮議參軍蕭衍與同謀。〔隨王子隆初以鎮西將軍鎮荊州，引衍為諮議參軍。〕荊州刺史、隨王子隆，性溫和，有文才；鸞欲徵之，恐其不從。衍曰：「隨王雖有美名，其實庸劣。既無智謀之士，爪牙唯仗司馬垣歷生、武陵太守卞白龍耳。二人唯利是從，若啗以顯職，無有不來；隨王止須折簡耳。」鸞從之。徵歷生為太子左衛率，白龍為遊擊將軍；〔啗，徒濫翻。折，之舌翻。帥，所律翻。〕二人並至。續召子隆為侍中、撫軍將軍。〔此時西昌侯已有殺諸王之心矣。蕭衍由是以籌略見用。〕豫州刺史崔慧景，高、武舊將，〔將，即亮翻。〕鸞疑之，以蕭衍為寧朔將軍，戍壽陽。慧景懼，白服出迎；〔白服，若得罪而白衣領職者。〕衍撫安之。
4辛亥，鬱林王祀南郊；戊午，拜崇安陵。〔鬱林王即位，追尊父文惠太子曰文帝，陵曰崇安，廟號世宗。據竟陵王子良傳，陵在夾右。〕
5癸亥，魏主南巡；戊辰，過比干墓，〔水經註：河內朝歌縣南有牧野，有比干冢，前有石銘題隸雲：「殷大夫比天之墓」，不知誰所誌也。〕祭以太牢，魏主自為祝文曰：「烏呼介士，胡不我臣！」
6帝寵幸中書舍人綦毌珍之、朱隆之、直閤將軍曹道剛、周奉叔、宦者徐龍駒等。〔帝謂鬱林王。〕珍之所論薦，事無不允；〔允，信也，肯也。〕內外要職，皆先論價，旨月之間，家累千金；擅取官物及役作，不俟詔旨。有司至相語雲：〔語，牛倨翻。〕「寧拒至尊敕，不可違舍人命。」帝以龍駒為後閤舍人，〔後閤，禁中後閤也。南史曰：龍駒日夜在六宮房內。〕常居含章殿，著黃綸帽，被貂裘，〔音，陟略翻。被，皮義翻。〕南向案，代帝畫敕；左右侍直，與帝不異。
帝自山陵之後，即與左右微服遊走市裏，好於世宗崇安陵隧中擲塗、賭跳，〔好，呼到翻。文惠太子廟號世宗。塗，泥也。以塗泥相擲為樂也。賭跳者，以跳躍高出者為勝。咷，他弔翻。〕作諸鄙戲，極意賞賜左右，動至百數十萬。每見錢，曰：「我昔思汝十【章：十二行本「十」作「一」；乙十一行本同；孔本同；熊校同。】枚不得，今日得用汝未﹖」世祖聚錢上庫五億萬，齋庫亦出三億萬，〔上庫所儲以備軍國之用。齋庫以供齋內所須，人主之好用。出者，出三億萬數之外也。〕金銀布帛不可勝計；〔勝，音升。〕鬱林王即位未翆歲，所用垂盡。入主衣庫，令何後及寵姬以諸寶器相投擊破碎之，用為笑樂。〔樂，音洛。〕蒸於世祖幸姬霍氏，更甚姓曰徐。〔更，工衡翻。李延壽史以霍為文帝幸姬，則「世祖」當作「世宗」。〕朝事大小，皆決於西昌侯鸞。〔朝，直遙翻；下同。〕鸞數諫爭，〔數，所角翻。爭，讀曰諍。〕帝多不從；心忌，鸞欲除之。以尚書右僕射鄱陽王鏘素和謹，對曰：「臣鸞於宗戚最長，且受寄先帝；臣等皆年少，〔長，知兩翻。少，詩照翻。〕朝廷所賴，唯鸞一人，願陛下無以為慮。」帝退，謂徐龍駒曰：「我欲與公共計取鸞，公既不同，我不能獨辦，且復小聽。」〔復，扶又翻；下無復同。言且又小時聽鸞專政也。〕
衛尉蕭諶，世祖之族子也，〔蕭子顯齊書曰：諶於太祖為絕服族子。諶，氏壬翻。〕自世祖在郢州，諶已為腹心。〔宋元微末，世祖在郢州，欲知都下消息太祖遣諶就世祖宣傳謀計，留為腹心。〕及即位，常典宿衛，機密之事，無不預聞。徵南諮議蕭坦之，諶之族人也。嘗為東宮直閤，為世宗所知。〔蕭子顯齊書曰：坦之以懃直直為世祖所知。既為東宮直閤，則從世宗。為是，東宮亦有直閤將軍。〕帝以二人祖父舊人，甚親信之。諶每請急出宿，帝通夕不寐，諶還乃安。坦之得出之後宮，帝褻狎宴遊，坦之皆在側。帝醉後，常裸袒，〔裸，郎果翻。〕坦之輒扶持諫諭。西昌侯鸞欲有所諫，帝在後宮不出，唯遣諶、坦之徑進，乃得聞達。
何後亦淫泆，〔泆，音逸。泆，淫放也。〕私於帝左右楊珉，與同寢處如伉儷；〔處，昌呂翻；下處之同。杜預曰：伉，敵也；儷，耦也。伉，苦浪翻。儷，力計翻。〕又與帝相愛狎，故帝恣之，迎後親戚入宮，以耀靈殿處之。齋閤通夜洞開，外內淆雜，無復分別。〔別，彼列翻。〕西昌侯鸞遣坦之入奏誅珉，何後流涕覆面〔覆，敷又翻。〕曰：「楊郎好年少，無罪，何可枉殺！」〔少，詩照翻。〕坦之附耳語帝曰：〔語，牛倨翻；下每語同。〕「外間並雲楊珉與皇后有情，事彰遐邇，不可不誅。」帝不得已許之；俄敕原之，已行刑矣。鸞又啟誅徐龍駒，帝亦不可不誅。」帝不得已許之；俄敕原之，已行刑矣。鸞又啟誅徐龍駒，帝亦不能違，而心忌鸞益甚。蕭諶、蕭坦之見帝狂縱日甚，無復悛改，〔悛，醜緣翻。〕恐禍及己；乃更回意附鸞，勸其廢立，陰為鸞耳目，帝不之覺也。
周奉叔恃勇挾勢，〔陵轢公卿。〕常翼單刀二十口自隨，〔翼者，分列左右若兩翼然也。〕出入禁闥，門衛不敢訶。〔訶，虎何翻。〕每語人曰：「周郎刀，不識君！」鸞忌之，使蕭諶、蕭坦之說帝出奉叔為外援，〔說，輸芮翻；下鸞說、此說同。〕己巳，以奉叔為青州刺史，〔蕭子顯曰：宋泰始中淮北沒虜，徙青州治鬱洲，齊建元四年，徙治朐山，後復舊。〕曹道剛為中軍司馬。奉叔就帝求千戶侯；許之。鸞以為不可，封曲江縣男，食三百戶。春叔大怒，於眾中攘刀厲色；鸞說諭之，乃受。〔說，輸芮翻；下同。〕奉叔辭畢，將之鎮，部伍已出。鸞與蕭諶稱敕，召奉叔於省中，毆殺之，〔省中，尚書省中也。毆，烏口翻。〕啟雲：「奉叔慢朝廷。」帝不獲已，可甚奏。
溧陽令錢唐杜文謙，嘗為南郡王侍讀，〔漂陽縣，自漢以來屬丹陽郡，其地在建康東南。帝初封南郡王。溧，音慄。〕前此說綦母珍之曰：「天下事可知，灰盡粉滅，匪朝伊夕；下早為計，吾徒無類矣。」珍之曰：「計將安出﹖」文謙曰：「先帝舊人，多見擯斥，今召而使之，誰不慷慨！近聞王洪範〔王洪範即轉言日月相者也。〕與宿衛將萬靈會等共語，皆攘袂搥牀；〔將，即亮翻。搥，傳追翻。〕君其密報周泰叔，使萬靈會等殺蕭諶，則宮內之兵皆我用也。〔蕭諶時以衛軍司馬兼衛尉卿掌宿衛兵。〕即勒兵入尚書，斬蕭令，尚書省在雲龍門內。〕兩都伯力耳。〔都伯，行刑者也，今謂之劊子。〕今舉大事亦死，不舉事亦死；二死等耳，死社稷可乎！若遲疑不斷，復少日，錄君稱敕賜死，〔復，扶又翻。少，詩沼翻。少日，言無多日也。鸞錄尚書事，故稱為錄君。〕父母為殉，〔謂皆將從坐而死也。〕在眼中矣。」珍之不能用。及鸞殺奉叔、並收珍之、文謙、殺之。
7乙亥，魏主如洛陽西宮。中書侍郎韓顯宗上書陳四事：其一，以為：「竊聞輿駕今夏不巡三齊，當幸中山。往冬輿駕停鄴，當農隙之時，猶比屋供奉，不勝勞費。〔比，毗必翻又毗至翻。勝，音升。〕況今蠶麥方急，將何以堪命！且六軍涉暑，恐生癘疫。臣願旱還北京，以省諸州供張之苦，〔北京，謂平城。張，竹亮翻。〕成洛都營繕之役。」甚二，以為：「洛陽宮殿故基，皆魏明帝所造，前世已譏其奢。今茲營繕，宜加裁損。又，頃來北都富室，競以第舍相尚；〔北都，亦謂平城。魏既遷洛，以平城為北都。〕宜因遷徙，為之制度。及端廣衢路，通利溝渠。」其三，以為：「陛下之還洛陽，輕將從騎。〔從，才用翻。〕王者於闈闥之內〔宮中門日闈。韓詩：門屏間曰闥。〕猶施警蹕，況涉履山河而不加三思乎！」〔三，息暫翻。〕其四，以為：「陛下耳聽法音，〔法音，謂雅樂也。〕目翫墳典，〔謂三墳、五典。書序：伏羲神農黃帝之書，謂之三墳，言大道也。少昊、顓頊、高辛、唐、虞之書，謂之五典，言常道也。孔子序書，斷自唐、虞，三墳、五典，後世不復見其全，此特大概言之。〕口對百辟，心虞萬機，景昃而食，〔虞，度也。景昃，日昃也。日景過中則昃。昃，音側。〕夜分而寢；加以孝思之至，隨時而深；〔謂文明太后之殂已久，而帝孝思不忘也。〕文章之業，日成篇卷；雖叡明所用，未足為煩，然非所以嗇神養性，〔嗇，愛也。〕保無疆之祚也。伏顯陛下垂拱司契而下治矣。」〔老子曰：有德司契。屍司，主也。契，要也。治，直吏翻。〕帝頗納之。顯宗、麒麟之子也。〔韓麒麟見一百三十五卷武帝永明元年。〕
顯宗又上言，以為：「州郡貢察，徒有秀、孝之名而無秀、孝之實；〔貢察者，謂察舉秀才、孝廉而貢之於朝。〕朝廷但檢其門望，不復彈坐。〔復，扶又翻。彈坐者，彈劾其違而坐之以罪。〕如此，則可令別貢門望以敘士人，何假冒，秀、孝之名也！夫門望者，乃其父祖之遺烈，亦何益於皇家！益於時者，賢才而已。苟有其才，雖屠釣奴虜，聖王不恥以為臣；〔太公屠牛於朝歌，釣於渭濱。又紂時箕子為奴，周文王、武王皆禮而用之。〕苟非其才，雖三後之胤，墜於皁隸矣。〔左傳：申無宇曰：「人有十等：士臣皁，卓臣輿，輿臣隸。」釋曰：皁，直馬者。隸，附屬者。三後，謂夏、商、周之王也。〕議者或雲，『今世等無奇才，不若取士於門，』此亦失矣。豈可以世無周、邵，遂廢宰相邪！但當校其寸長、銖重者先胤之，〔言其人比之眾人稍有一寸之長、一銖之重，則先敘用之。〕則賢才無遺矣。
又，刑罰之要，在於明當，〔當，丁浪翻。〕不在於重。苟不失有罪，雖揰撻之薄，人莫敢犯；若容可僥幸，雖參夷之嚴，不足忝禁。〔參夷，謂夷三族也。捶，止橤翻。僥，堅堯翻。〕今內外之官，欲邀當時之名，爭以深刻為無私，迭相敦厲，〔敦，方也。厲，嚴以勉之。〕遂作風俗。陛下居九重之內，視人如赤子；百司分萬務之任，遇下如仇讎。是則堯、舜止一人而桀、紂以千百；和氣不至，蓋由於此。謂宜敕示百僚，以惠元元之命。
又，昔周居汳邑，猶存宗周；〔周成王宅洛，以豐為宗周，存故都也。〕漢遷東都，京兆置尹。〔後漢都雒陽，置河南尹；而長安仍置京兆尹，亦亦孝故都也。〕察【章：十二行本「察」作「案」；乙十一行本同；孔本同；張校同；退齋校同。】春秋之義，有宗廟曰都，無曰邑。況代京，宗廟山陵所託，王業所基，其為神鄉福地，實亦遠矣，今便同之郡國，臣竊不安。謂宜建畿置尹，一如故事，〔魏初都平城，分畫甸畿置司州，於平城置代尹。〕崇本重舊，光示萬葉。
又，古者四民異居，欲其業專志定也。〔管仲相齊，使士、農、工、商各羣萃而州處。其言曰：四民者，勿使雜處，雜處則其言哤，其事易。昔聖王之處士也，使就閒燕；處工就官府；處商就市井；處農就田野。長而安焉，不見異物而遷焉。〕太祖道武皇帝創基撥亂，日不暇給，然猶分別士庶，不令雜居，工伎屠沽，各有攸處；〔別，彼列翻。伎，渠綺翻。處，昌呂翻；下同處同。〕但不設科禁，久而混殽。今聞洛邑居民之制，專以官位相從，不分族類。夫官位無常，朝榮夕悴，〔悴，秦醉翻。〕則是衣冠、皁隸不日同處矣。借使一里之內，或調習歌舞，或構【章：十二行本「構」作「講」；乙十一行本同；孔本同；熊校同。】肄詩書，〔肆，羊至翻。〕縱羣兒隨其所之，則必不棄歌舞而從詩書矣。然則使工伎之家習士人風禮，百年難成；士人之子效工伎容態，一朝而就。是以仲尼稱；里仁之美，孟母勤三徙之訓。〔論語：孔子曰：里仁為美；擇不處仁，焉得知！列女傳曰：孟軻母，其舍近墓。孟子少嬉遊，為墓間之事。孟母曰：此非吾所以處以子也。」乃去，舍市旁，甚嬉戲乃賈人衒賣之事。又曰：「此非吾所以處子也。」復徙舍學宮之旁，其嬉戲乃設俎豆，揖遜進退。孟母曰：「此真可以居吾子矣。」遂居焉。〕此乃風俗之原，不可不察。朝廷每選人士，校其一婚一宦以為升降，何其密也！至於度地居民，則清濁連甍，何其略也！〔度，徒洛翻。甍，謨耕翻，屋棟，所以承瓦。〕今因遷徙之初，皆是空地，分別工伎，在於一言，有何可疑而闕盛美！
又，南人昔有淮北之地， 自比中華，僑置郡縣。〔如豫州界止於汝陽，而僑置譙、梁、陳、潁等郡縣，又於青州界僑置冀州諸縣是也。僑，渠驕翻。〕自歸附聖化，仍而不改，名實交錯，文 書難辨。宜依地理舊名，一皆釐革，小者併合，大者分置，乃中州郡縣，昔以戶少併省。〔魏初，得河南，止置四鎮，郡縣多所併省。少，詩沼翻。〕今民口既多， 亦可復舊。
又，君人者以天下為家，不可有所私。倉庫之儲，以供軍國之用，自非有功德者不可加賜。在朝諸貴，受祿不輕；比來賜賚，動以千計。〔朝，直遙翻。比，毗至翻。〕若分以賜鰥寡孤獨之民，所濟實多；今直以與親近之臣，殆非周急繼富之謂也。〔論語，孔子曰：君子周急不繼富。〕帝覽奏，甚善之。
8二月，乙丑，魏主如河陰，規方澤。〔規度其地，以立方澤。〕
9辛卯，帝祀明堂。
10司徒參軍劉斅等聘於魏。〔斅，胡教翻。〕
11丙申，魏徙河南王幹為趙郡王，潁川王雍為高陽王。〔將以河南潁川為畿甸。故二王徙封。〕
12壬寅，魏主北巡；癸卯，濟河；三月壬申，至平城。〔考異曰：魏帝紀作閏月。按魏閏二月，齊曆之三月也。〕使羣臣更論遷都利害，各言其志。燕州刺史穆羆曰：〔魏營洛，戉洛為司州，改平城之司州為恆州，分恆州東部置燕州，治昌平。〕「今四方未定，未宜遷都。且征伐無馬，將何以克﹖」帝曰：「貛牧在代，何患無馬！今代在恆山之北，九州之外，非帝王之都也。」〔恆，戶登翻。〕尚書於果曰：「臣非以代地為勝伊、洛之美也。但自先帝以來，久居於此，百姓安之；一旦南遷，眾情不樂。」〔樂，音洛。〕平陽公丕曰：「遷都大事，當訊之卜筮。」帝曰：「昔周、召聖賢，乃能卜宅。〔書洛誥曰：召公既相宅，周公往營成周。傅來告卜曰：「我卜河朔黎水，我又卜澗水東、瀍水西，惟洛食。我又卜瀍水東，亦惟洛食。」〕今無其人，卜之何益！且『卜以決疑，不疑何卜！」〔左傳載鬬廉之言。〕黃帝卜而龜焦，天老曰『吉』，黃帝從之。〔杜預曰：龜焦，兆不成也。字書釋灼龜不焦。〕然則至人之知未然，審於龜矣。王者以四海為家，或南或北，何常之有！朕之遠 祖，世居北荒。平文皇帝始都東木根山。〔拓拔鬱律諡平文皇帝。晉明帝大寧二年，通鑑書「惠帝賀伝徙居東木根山」。〕昭成皇帝更營盛樂，〔拓跋什翼犍諡昭成 皇帝。通鑑晉成帝鹹康元年，烈帝翳槐城盛樂。次年，昭成嗣國，鹹康七年，築盛樂新城。更，工衡翻。〕道武皇帝遷於平城。〕晉安帝隆安二年，道武帝遷都平 城。〕朕幸屬勝殘之運，〔論語，孔子曰：善人為邦百年，亦可以勝殘去殺矣。朱元晦曰：勝殘，謂化善人不為惡也。屬，之慾翻會也。勝，音升。〕而獨【章：十二行本作「河為獨」三字；乙十一行本同；孔本同。】不得遷乎！」羣臣不敢復言。〔復，扶又翻。〕羆，壽之孫；〔穆壽事魏太武帝。〕果，烈之弟也。癸酉，魏主臨朝堂，部分遷留。〔分，扶問翻。〕
13夏，四月，庚辰，魏罷西郊祭天。〔考異曰：魏帝紀、禮志、北史紀，皆雲三月庚辰。按長曆，三月丙午朔，無庚辰。魏閏二月，齊閏四月；魏三月乙亥朔，齊曆之四月也，故置於此。〕
14辛巳，武陵昭王曄卒。
15戊子，竟陵文宣王子良以憂卒。帝常憂之良為變，聞其卒，甚喜。〔鬱林但虞子良為變，而不知鸞、諶之謀已成矣。〕
臣光曰：孔弓稱「鄙大不可與事君，未得之，患得之；既得之，患失之。苟患失之，無所不至。」〔見論語。〕王融乘危徼倖，〔徼，堅堯翻。〕謀易嗣君。子良當時賢王，雖素以忠慎自居，不免憂死。跡其所以然，正由融速求富貴而已。輕躁之士，烏可近哉！〔躁，則到翻。近，其靳翻。〕
16己亥，魏罷五月五日、七月七日饗祖考。〔魏端午、七夕之饗，猶寒食之饗，皆夷禮也。〕
17魏錄尚書事廣陵王羽奏：「令文：每歲終，州鎮列屬官治狀，及再考，則行黜陟。〔治，直吏翻。〕去十五年京官盡經考為三等，〔去十五年，猶雲昨太和十五年也。〕今已三載。臣準外考，以定京官治行。」〔欲以考州鎮屬官之法考京官。載，子亥翻。行，下孟翻。〕魏主曰：』考績事重，應關朕聽，不可輕發；且俟至秋。」〔史言魏孝文明於君人之體，不使權在臣下。〕
18閏月，丁卯，鎮軍將軍鸞即本號，開府儀同三同。〔本號，鎮軍將軍也。〕
19戊辰，以新安王昭文為揚州刺史。
20五月，甲戌朔，日有食之。〔考異曰：齊魏書帝紀皆無此食。今據齊書志、南史紀。〕
21六月，己巳，魏遺兼員外散騎常侍盧昶、兼員外散騎侍郎王清石來聘。昶，度世之子也。〔盧度世避崔浩之禍，其後自出，魏太武寵任之。散，悉亶翻。騎，奇寄翻。〕清幵世仕江南，魏主謂清石曰：「卿勿以南人自嫌。彼有知識，欲見則見，欲言則言。凡使人以和為貴，勿迭相矜誇，見於辭色，〔使，疏吏翻；下同。見，賢遍翻。〕失將命之體也。」〔將，奉也。奉命而行，謂之將命。〕
22秋，七月，乙亥，魏以宋王劉昶為使持節、都督吳，越，楚都軍事、大將軍，鎮彭城。〔江南皆春秋時吳、越、楚三國之地。〕魏主親餞之。以王肅為昶府長史。昶至鎮，不能撫接義故，〔宋蒼梧王初，昶鎮彭城，棄鎮奔魏，故義故在焉。〕卒無成功。〔卒，子恤翻。〕
23壬午，魏安定靖王休卒。自卒至殯，魏主三臨其第，葬之如尉元之禮，〔尉，紆勿翻。〕送之出郊，慟哭而返。
24壬戌，魏主北巡。
25西昌侯鸞既誅徐龍駒、周奉叔，而尼媼外入者，頗傳異語。〔媼，烏皓翻。異語，謂外人籍籍口語，言鸞等相與有異謀也。〕中書令何胤，以後之從叔，〔從，才用翻。〕為帝所親，使直殿省。帝與胤謀誅鸞，令胤受事；胤不敢當，依違諫說，帝意復止。乃諆出鸞於西州，中敕用事，於復關諮於鸞。〔復，扶又翻。〕
是時，蕭諶、蕭坦之握兵權，左僕射王晏總尚書事。諶密召諸王典籤，約語之，不許諸王外接人物。〔約語者，約東而語之。語，失倨翻。〕諶親要日久，眾皆憚而從之。
鸞以其謀告王晏，晏聞之，響應；又告丹楊尹徐孝嗣，孝嗣亦從之。驃騎錄事南陽樂豫謂孝嗣曰：「外傳籍籍，似有伊、周之。君蒙武帝殊常之恩，荷託付之重，〔徐孝哃為王儉所薦，武帝握而用之，遺詔託以尚書眾事。驃，匹妙翻。騎，奇寄翻。荷，下可翻。〕恐不得同人此舉。人笑褚公，至今齒冷。」〔謂褚淵也。笑則啟齒，故云齒冷。〕孝嗣心然之而不能從。
帝謂蕭坦之曰：「人言鎮軍與王晏、蕭諶欲共廢我，〔鸞時領鎮軍將軍，故稱之。〕似非虛傳。卿所聞云何﹖」坦之曰： 「天下寧當有此，誰樂無事廢天子邪！〔樂，音洛。〕朝貴不容造此論，當是諸尼姥言耳，豈可信邪！〔朝，直遙翻。姥，莫補翻；女老稱。〕官若無事除此三 【章：十二行本「三」作「二」：乙十一行本同。】人，誰敢自保！」直閤將軍曹道剛疑外間有異，密有處分，謀未能發。〔言曹道剛密有圖鸞等之謀而未能發。處，昌呂翻。分，扶問翻。〕
時始興內史蕭季敞、南陽太守蕭穎基皆內遷，諶欲待二人至，藉其勢力以舉事。〔以二人方自外郡歸，各有兵力自送，為可藉也。〕鸞慮事變，以告坦之，坦之馳謂諶曰：「廢天子，古來大事。比聞曹道剛、朱隆之等轉已猜疑〔比，毗至翻。〕衛尉明日若不就事，無所復及。〔復，扶又翻。〕弟有百歲母，豈能坐聽禍敗，正應作餘計耳！」諶惶遽從之。
壬辰，鸞使蕭諶先入宮，遇曹道剛及中書舍人朱隆之，皆殺之。直後徐僧亮盛怒，〔直後，亦宿衛之官，侍衛於乘輿之後者也。〕大言於眾曰：「吾等荷恩，〔荷，下可翻。〕今日應死報！」又殺之。鸞引兵自尚書入雲龍門，戎服加朱衣於上，比入門，三失履。〔懼而失其常度也。比，必寢翻，及也。〕王晏、徐孝嗣、蕭坦之、陳顯達、王廣之、沈文季皆隨其後。帝在壽昌殿，〔壽昌殿，武帝所起，宴居常居之。〕聞外有變，猶密為手敕呼蕭諶，又使閉內殿諸房閤。俄而諶引兵入壽昌閤，帝走趨徐姬房，拔劍自刺，不入，〔趨，七喻翻。刺，七亦翻。〕以帛纏頸，輿接出延德殿。諶初入殿，宿衛將士皆操弓楯欲拒戰。〔操，千高翻。楯，食尹翻。〕諶謂之曰：「所取自有人，卿等不須動！」〔佰衛素隸服於諶，皆信之；及見帝出，各欲自奮，帝竟無一言。行至西弄，弒之。〔此延德殿之西弄也。丁度集韻曰：弄，廈也，屏也。亦作「樓」。帝死時年二十二。〕輿屍出殯徐龍駒宅，葬以王禮。徐姬及諸嬖倖皆伏誅。鸞既執帝，欲作太后令；徐孝嗣於袖中出而進之，鸞大悅。癸巳，以太后令追廢帝為鬱林王，又廢何後為王妃，迎立新安王昭文。
吏部尚事謝瀹方與客圍棋，左右聞有變，驚走報瀹。瀹每下子，〔子，棋子也。〕輒雲「其當有意」，竟局，乃迪還齋臥，竟不問外事。〕謝瀹為此，兄朏之教也。〕大匠卿虞悰竊歎曰：「王、筡遂縛袴廢天子，天下豈有此理邪！」〔大匠卿，即漢將作大匠之官。蕭子顯曰：掌宗廟土木。悰，徂宗翻。〕悰，嘯父之孫也。〔虞嘯父，虞潭之子，事晉孝武帝。父，音甫。〕朝臣被召入宮。〔朝，直遙翻。被，皮義翻。〕國子祭酒江斅至雲龍門，託藥發，吐車中而去。〔吐，土故翻。嘔也。〕西昌侯鸞欲引中散大夫孫諆為腹心，〔散，悉亶翻。〕使兼衛尉給甲仗百人。謙不欲與之同，輒散甲士；鸞亦不之罪也。〔史言謝瀹，江斅以名義自將，僅能如此而已；特立不懼，孫謙庶幾焉。〕
丁酉，新安王即皇帝位，時年十五。〔王諱昭文，字季尚，文惠太子第二子也。〕以西昌侯鸞為驃騎大將軍、錄尚書事、揚州刺史、宣城郡公。大赦，改元延興。
26辛丑，魏主至朔州。〔魏收地形志：雲州，舊置朔州。又有朔州，本漢五原郡，魏為懷朔鎮，孝昌中始改為朔州。今此朔州，當置於雲中之盛樂。時置朔州於定襄故城，領盛樂、廣牧二郡。宋白曰：孝文遷洛之後，於今朔州北三百八十里定襄故城置朔州，後亂，廢。〕
27八月，甲辰，以司空王敬則為太尉，鄱陽王鎒為司徒，車騎大將軍陳顯達為司空，〔鏘，千羊翻。騎，奇寄翻。〕尚書左僕射王晏為尚書令。
28魏主至陰山。
29以始安王遙光為南郡太守，不之官。遙光鸞之兄子也。〔鸞兄鳳生遙光、遙欣；遙光嗣始安王爵。〕鸞有異志，遙光贊成之，凡大誅賞，無不預謀。戊甲，以中書郎蕭遙欣為兗州刺史。遙欣，遙光之弟也。鸞欲樹置親黨，故用之。
30癸丑，魏主如懷朔鎮；己未，如武川鎮；辛酉，如撫宜鎮；甲子，如柔玄鎮；〔此六鎮自酉徂東之次第也。水經註：懷朔鎮城在漢光祿城東北。考其地當在漢五原稒陽塞外。杜佑曰：在馬邑郡北三百餘裏。武川鎮城在白道中溪水上。白道在令山之北，又出大漢。柔玄鎮在於延水東。於延水出塞外柔玄鎮西長川城南小山，東南流，逕漢代郡且如縣故城南，則魏柔玄鎮城在漢且如縣西北塞外也。且，音子閭翻。撫冥鎮城，未考其地。若以前說六鎮自五原抵濡源分置於三千里中，則撫冥當在武川、柔玄之間，相距各五百里；據前高閭之說，則相距各一百七十許里耳。按北史，「宜」當作「冥」。〕乙丑，南還；辛未，至平城。
31九月，壬申朔，魏詔曰：「三載考績，三考黜陟；〔唐、虞之制，三考黜陟。三考九年也。載，子亥翻。〕可黜者不足為遲，可進者大成賒緩。朕今三載一考，即行黜陟，欲令愚滯無妨於賢者，才能不擁於下位。各令當曹考其優劣為三等，其上下三等仍分為三。〔上等、下等各又分為三等。〕六品已下，尚書重問；〔重，直用翻。〕五品已上，朕將親與公卿論其善惡，上上者遷之，下下者黜之，中者守其本任。」
魏主之北巡也，留任城王澄銓簡舊臣。自公侯已下，有官者以萬數，澄品其優劣能否為三等，人無怨者。〔史言任城王澄之平明。〕
壬午，魏主臨朝堂，黜陟百官，〔朝，直遙翻。〕謂諸尚書曰：「尚書，樞機之任，非徒總庶務，行文書而已；朕之得失，盡在於此。卿等居官，年垂再期，未嘗獻可替否，進一賢退一不肖，此最罪之大者。」又謂錄尚書事廣陵王羽曰：「汝為朕弟，居機衡之右，無勤恪之聲，有阿黨之跡，今黜汝錄尚書、廷尉，但為特進、太子太保。」又謂尚書令陵叡曰：「叔翻到省之初， 甚有善稱；比來偏頗懈怠，〔廣陵王羽，字叔翻。稱，昌孕翻。比，毗至翻。頗，傍禾翻，亦偏也。懈，居隘翻。〕出卿不能相導以義。雖無大責，宜有子罰；今奪 卿祿一期。」又謂左僕射拓跋贊曰：「叔翻受黜，卿應大辟；〔闢，毗亦翻。〕但以咎歸一人，不復重責；今解卿少師，削祿一期。」又謂左丞公孫良、右丞乞伏義 受曰：「卿罪亦應大辟；可以白衣守本官，冠服祿卹〔魏官，本祿之外，別有恤親之祿。〕盡從削奪。若三年有成，還復本任；無成，永歸南欬。」又謂尚書任城王澄曰：「叔神志驕傲，可解少保。」〔澄於魏主，叔也。〕又謂長兼尚書於果曰：「卿不勤職事，數辭以疾，〔數，所角翻。〕可解長兼，削祿一翆。」其餘守尚書尉羽、盧淵等，並以不職，或解任，或黜官，或奪祿，皆面數其過而行之。〔尉，紆勿翻。數，所具翻。唐、虞，三載考績，三考黜陟幽明。其黜陟行於九年之後，非緩也。俗淳事簡，在位者各思盡其職，不為姦欺；就有不稱者，一考而未黜，冀其能自盡也；其不能盡者，才力有所不逮耳。再考不稱而猶未黜，謂纔有短長，臨事有過誤；前考已稱其職而今考不稱者，必過誤也；前考不稱而今考能稱其職者，能自勉心。三考皆不稱，則其人信不可用矣，於是乎黜之，此唐、虞忠厚之至也。周官：計羣吏之治，旬終則令正日成，月終則令正月要，歲終則令正歲會，三歲則大計羣吏之治而誅賞之。是蓋無日而不考覈，而誅賞則行於三年大計之時。蓋俗益薄，人益媮，而行九年之黜陟則為賒緩。觀魏孝文之考績，不過慕古而務名，非能行考績之實也。〕淵，昶之兄也。〔昶，醜兩翻。〕
帝又謂陵叡曰：「北人母言『北俗質魯，何由知書！』朕聞之，深用憮然！〕憮，罔甫翻。憮然者，悵然失意之貌。〕今知書者甚眾，豈皆聖人！顧學與不學耳。朕脩百官，興禮樂，其志固欲移風易俗。朕為天子，何必居中原！正欲卿等子孫漸染美俗，〔漸，子廉翻。〕聞見廣博；若永居恆北，〔恆，戶登翻。〕復值不好文之主，〔復，扶又翻。好，呼到翻。〕不免面牆耳。」〔書曰：不學，牆面。言猶正牆面而立，無所睹見也。〕對曰：「誠如聖言。金日磾不入仕漢朝，何能七世知名。」〔金日磾事見七十一卷漢武帝後元元年。七世知名，謂七世內侍也。磾，丁奚翻。朝，直遙翻。〕帝甚悅。
32鬱林王之廢也，鄱陽王鏘初不知謀。及宣城公鸞權勢益重，中外皆知其蓄不臣之志。鏘每詣鸞，鸞常屣履至車後迎之；〔言急於出迎，不暇躡履至跟也。〕語及家國，言淚俱發，鏘以此信之。宮臺之內皆屬意於鏘，〔宮、臺猶言宮省也。屬，之慾翻。〕勸鏘入宮發兵輔政。制局監謝粲說鏘及隨於子隆曰：「二王但乘油壁車入宮，〔李延壽恩倖傳曰：武官制局監、外監，皆領器仗兵役。油壁車者，加青油衣於車壁也。王儉議曰：今衣書車十二乘，古副車之象也，榆轂輸，簟子壁，綠油衣。說，輸芮翻；下之說、說子、因說同。〕出天子置朝堂，夾輔號令；〔朝，直遙翻。〕粲等閉城門、上仗，誰敢不同！〔上，時掌翻；下直上、西上同。〕鈿城人正共縛送蕭令耳。」〔東城，謂東府城也。按蕭子顯齊書：世祖遺詔以鸞為侍中、尚書令；此時已進錄尚書事，粲曰蕭令，蓋以舊官稱之。〕子隆欲定計。鏘以上臺兵力既悉度東府，〔海陵王既即位，鸞出鎮東府，上臺兵力悉割以自隨。度，過也。〕且慮事不捷，意甚猶豫。馬隊主劉巨，世祖時舊人，詣鏘請間，叩頭勸鏘立事。鏘命駕將入，復還內，〔復，扶又翻。〕與母陵太紀別，日暮不成行。典籤知其謀，告之。癸酉，鸞遣兵二千人圍鏘第，殺鏘，遂殺子隆及謝粲等。於時太祖諸子，子隆最壯大，有才能，〔「太祖」當作「世祖」。〕故鸞尤忌之。
江州刺史晉安王子懋聞鄱陽、隨王死，欲起兵，謂防閤吳郡陵超之曰：「事成則宗廟獲安，不成猶為義鬼。」〔諸王置防閤，以勇略之士為之，以防衛齋閤。杜佑通典：唐制：親王府並給防閤、庶僕、白直，下至州縣亦有白直。〕防閤丹陽董僧慧曰：「此州雖小，宋孝武常用之。〔謂宋孝武帝自江州起兵誅元兇劭也。〕若舉兵向闕以請鬱林之罪，誰能禦之！」子懋母阮在建康，密遣書迎之，阮氏報其同母兄於瑤之為計。瑤之馳告宣城公鸞；乙亥，假鸞黃鉞，內外纂嚴，〔考異曰：齊帝紀作「乙未」。按是月壬申朔，而上有癸未，下有乙酉、丁亥，蓋癸未當作「癸酉」，乙未當作「乙亥」耳。〕遣中護軍王玄邈討子懋，又遣軍主裴叔業與於瑤之先襲尋陽，聲雲為郢府司馬。子懋知之，遣三百人守湓城。叔業泝流直上，〔上，時當翻。〕至夜，回襲湓城，城局參軍樂賁開門納之。〔諸州刺史各有城局參軍，當脩浚備禦。〕子懋聞之，帥府州兵力據城自守。子懋部曲多雍州人，皆勇躍願奮。〔子懋自雍州徙為江州，故部典多雍州人。「勇」，當作「踴」。帥，讀曰率。雍，於用翻。〕叔業畏之，遣於瑤之說子懋曰：「今還都必無過憂，正當作散官，不失富貴也。」〔說，輸芮翻。散，悉　但翻。〕子懋既不出兵攻叔業，眾情稍沮。中兵參軍於琳之，瑤之兄也，說子懋重賂叔業，可以免禍。子懋使琳之往，琳之因說叔業取子懋。叔業遣軍主徐玄慶將四百人隨琳之入州城僚佐皆奔散。〔沮，在呂翻。說，輸芮翻。將，即亮翻。〕琳之從二百人，拔白刃入齋，子懋罵曰：「小人！何忍行此！」琳之似袖鄣面，使人殺之。王玄邈執董僧慧，將殺之，僧慧曰：「晉安舉義兵，僕實預其謀，得為主人死，不恨矣！願至大斂畢，退就鼎鑊。」〔為，於偽翻。斂，力贍翻；下殯斂同。鑊，戶郭翻。〕玄邈義之，具以白鸞，免死配東冶。子懋子昭基，九歲，以方二寸絹為書，參其消息，並遺錢五百，〔遣，於季翻。〕行金得達，僧慧視之曰：「郎君書也！」悲慟而卒。〔卒，子恤翻。〕於琳之勸陸超之逃亡。超之曰：「人皆有死，此不足足懼！吾若逃亡，非唯孫晉安之眷，亦恐田橫客笑人！」〔田橫客事見十一卷漢高帝五年。超之守死，故以此言愧琳之。〕玄邈等欲囚以還都，超之端坐俟命。超之門生謂殺超之當得賞，密自後斬之，頭墜而身不僵。〔僵，居良翻。〕玄邈厚加殯斂。門生亦勵舉棺，棺墜，壓其首，折頸而死。〔史言董僧慧、陵超之之義烈。折，而設翻。〕
鸞遣平西將軍王廣之襲南兗州刺史安陵王子敬。廣之至歐陽，〔歐陽，今真州閘即其地也。〕遣部將濟陰陳伯之先驅。〔將，即亮翻。濟，子禮翻。〕伯之因城開，獨入，斬子敬。
鸞又遣徐玄慶西上害諸王。〔上，時掌翻。〕臨海王昭秀為荊州刺史，西中郎長史何昌寓行州事。玄慶至江陵，欲以便宜從事。昌寓曰：「僕受朝廷意寄，〔意寄，謂屬意寄託之。〕翼輔外藩。殿下未有愆失，君以一介之使來，何容即以相付邪！〔使，疏吏翻。〕若朝廷必須殿下，當自啟聞，更聽後旨。」昭秀由是得還建康。〔考異曰：南史：「明帝使裴叔業齎旨詔昌寓，令以便宜從事。昌寓拒之曰：『臨海王未有失，寧得從君單詔邪﹖即時自有啟聞，須反更議。』叔業曰：『若爾，便是拒詔；拒詔，軍法行事耳！』答曰：『能見殺者君也，能拒詔者僕也！』叔業不敢逼而退。昭秀由此得還都。」〕昌寓，尚之之弟也。〔何昌寓於此有周昌之節矣。〕
鸞以吳興太守孔琇之行郢州事，欲使之殺晉熙王銶。〔琇，音秀。銶，音求。〕琇之辭不許，遂不食而死。琇之，請之孫也。〔孔靖見一百二十三卷晉安帝元興二年。〕
裴叔業自尋陽仍進向湘州，欲殺湘州刺史南平王銳，防閤周伯玉大言於眾曰：「此非天子意。今斬叔業，舉兵匡社稷，誰敢不從！」銳典籤叱左右斬之。乙酉，殺銳；又殺郢州刺史晉熙王銶，南豫州刺史宜都王鏗。
丁亥，以廬陵王子卿為司徒，桂陽王鑠為中軍將軍、開府儀同三司。
冬，十月，丁，酉解嚴。〔尋陽已定，諸藩王已死，故解嚴。〕
33以宣城公鸞為太傅、領大將軍、揚州牧、都督中外諸軍事，加殊禮，進爵為王。
宣城王謀繼大統，多弔朝廷名士與參籌策。侍中謝朏心不願，乃求出為吳興太守。至郡致酒數斛，遺其弟吏部尚書瀹，〔朏，敷尾翻。遺，於季翻。〕為書曰：「可力飲此，勿豫人事！」
臣光曰：臣聞「衣人之衣者懷人之憂，食人之食者死人之事。〔史記載淮陰侯答蒯徹之言。衣人之衣，於既翻。〕三謝兄弟，比肩貴近，安享榮祿，危不預知；為臣如此，可謂忠乎！〔世多有如此而得名者。〕
34宣城王雖專國政，人情猶未服。王胛赤誌，〔胛，古洽翻。肩背之間為胛。〕驃騎諮議參軍考城江祏勸王出以示人。〔祏，音石。考城，前漢之甾縣也，屬梁國；後漢章帝改曰考城，屬陳留郡；晉惠帝分屬濟陽郡。蕭子顯齊志，南徐州南濟陽郡有考城縣，皆晉氏因郡人南渡而僑置也。〕王以示晉壽太守王洪範曰：「人言此是日月相，卿幸勿泄！」洪範曰：「公日月在軀，如何可隱，當轉言之！」〔王洪範，禁衛舊臣，鸞以此覘之，其言如此，鸞益無所忌矣。相，息亮翻。〕王母，祏之姑也。
35戊戌殺桂陽王鑠、衡陽王鈞、江夏王鋒、建安王子真、巴陵王子倫。
鑠與鄱陽王鏘齊名；鏘好文章，鑠好名理，〔好，呼到翻。〕時人稱為鄱、桂。鏘死，鏘不自安至東府見宣城王，還，謂左右曰：「向錄公見接慇勤，〔鸞以太傅錄尚書事；太傅上公，故稱錄公。〕流連不能已，〔流連不能相捨之意。〕而面有慙色，此必欲殺我。」是夕，遇害。
宣城王每殺諸王，常夜遣兵圍其第，斬關踰坦，呼譟而入，家貲皆封籍之。江夏王鋒，有才行，〔行，下孟翻。〕宣城王嘗與之言：「遙光才力可委。」鋒曰：「遙光之於殿下，猶殿下之於高皇；衛宗廟，安社稷，實有攸寄。」〔東昏侯之世，遙光卒如鋒言。〕宣成王失色。及殺諸王，鋒遺宣城王書，誚責之；〔遺，於季翻。誚，才笑翻。〕宣城王深憚之，不敢於風收鋒，使兼祠官於太廟，〔祠官，使行祭事。〕夜遣兵廟中收之。鋒出，登車兵人慾上車，〔上，時當翻。〕鋒有力，手擊數人皆仆地，然後死。
宣城王遣典籤柯令孫殺建安王子真，〔姓譜：柯，姓也，吳公子柯廬之後。〕子真走人牀下，令孫手牽出之，叩頭乞為奴，不許而死。
又遣中書舍人茹法亮殺巴陵王子倫。〔茹，音如。〕子倫性英果，時為南蘭陵太守，鎮琅邪，城有守兵。〔晉置南琅邪郡於江乘蒲洲上，齊徙治白下，北臨江滸，故有守兵。〕宣城王恐不肯就死，以問典籤華伯茂，〔華，戶化翻。〕伯茂曰：「公若以兵取之，恐不可即辦。若委伯茂，一伕力耳。」乃手自執鴆逼之，子倫正衣冠，出受詔，謂法亮曰：「先朝昔滅劉氏，〔見一百三十五卷高祖建元元年。朝，直遙翻。〕今日之事，理數固然。君是身家舊人，〔茹法亮事世祖，權寄甚重。〕今銜此使，當由事不獲已。〔使，疏工翻。〕此酒非勸酬之爵。」因仰之而死，時年十六。法亮及左右皆流涕。
初，諸王出鎮，皆置典籤，主帥一方之事，悉以委之。〔帥，所類翻；下同。〕時入奏事，一歲數返，時主輒與之間語，〔間，讀曰閑。〕訪以州事，刺史美惡專繫其口，自刺史以下莫不折節奉之，恆慮弗及。〔恆，戶登翻。〕於是威行州部，〔州部，謂一州之部內也。〕大為姦利。武陵王曄為江州，性烈直，不可幹；典籤趙渥之謂人曰：「今出都易刺史！」及見世祖，盛毀之；曄遂免還。
南海王子罕戍琅邪，欲暫遊東堂，典籤姜秀不許。子罕還，泣謂母曰：「兒欲移五步亦不得，與囚何異！」邵陵王子貞嘗求熊曰：〔本草圖經曰：熊形類大豕，而性輕健，好攀綠上高木，見人則顛倒自投而下。冬多入穴而藏蟄，始春而出。其脂謂之熊白，十一月取之，須其背上者。陵佃埤雅曰：熊當心有白脂如玉味甚美，俗呼熊白。〕廚人答典籤不在，不敢與。
永明中，巴東王子響殺劉寅等，〔事見一百三十八卷永明八年。〕世祖聞之，謂羣臣曰：「子響遂反！」戴僧靜大言曰：「者王都自應反，豈唯巴東！」上問其故，對曰：「天王無罪，而一時被囚，〔被，皮義翻。〕取一挺藕、一杯漿，皆諮籤帥；籤帥不在，則竟日忍渴。諸州唯聞有籤帥，不聞有刺史。何得不反！」
竟陵王子良嘗問眾曰：「士大夫何意詣籤帥﹖」參軍範雲曰：「詣長史以下皆無益，詣籤帥立有倍本之價。〔謂所持以詣籤帥，而其所得倍其所持之本也。〕不詣謂何！」子良有愧色。
及宣城王誅諸王，皆令典籤殺之，竟無一人能抗拒者。孔珪聞之，流涕曰：「齊之衡陽、江夏最有意，〔言有意於翼輔帝室。〕而復害之；〔復，扶又翻；下勿復同。〕若不立籤帥，故當不至於此。」〔此上歷敘典籤之弊。〕宣城王亦深知典籤之弊，乃詔：「自今諸州有急事，當密以奏聞，勿復遣典籤入都。」自是典籤之任浸輕矣。
蕭子顯論曰：帝王之子，生長富厚，〔長，知兩翻。〕朝出閨閫，暮司方岳，防騎翦逸，積代常典。故輔以上佐，簡自帝心；勞舊左右，用為主帥，飲食起居，動應聞啟；處地雖重，〔處，昌呂翻。〕行己莫由。威不在身，恩未下及，一朝艱難總至，望其釋位扶危，何可得矣！〔左傳：諸侯釋位以間王室。杜預註曰：間，猶與也。去其位與治王之政事。〕斯宋氏之餘風，至齊室而尤弊也。〔諸王置典籤始於宋，故云然。〕
36癸卯，以寧朔將軍蕭遙欣為豫州刺史，黃門郎蕭遙昌為郢州刺史，輔國將軍蕭誕為司州刺史。遙昌，遙欣之弟；誕，諶之兄也。〔史言宣城在王用其親黨分據方面。諶，氏壬翻。〕
37甲辰，魏以太尉東陽王丕為太傅、錄尚書事，留守平城。〔守，手又翻。〕
戊申，魏主親告太廟，使高陽王亥、於烈奉遷神主於洛陽；辛亥，發平城。
38海陵王在位，起居飲食，皆諮宣城王而後行。嘗思食蒸魚菜，太官令答無錄公命，竟不與。辛亥，皇太后令曰：「嗣主沖幼，庶政多昧；且早嬰戸疾〔嬰，纏也。戸，烏黃翻，弱也。杜預曰：瘠疾也。〕弗克負荷。〔荷，下可翻，又如字。〕太傅宣城王，胤體宣皇，鍾慈太祖。〔蕭承之追諡宣皇帝，太祖之父而鸞之祖也。太祖又素受鸞，故云然。〕宜入承寶命。帝可降封海陵王，吾當歸老別館。」〔蕭子顯齊書，自此以上著於海陵王紀。〕且以宣王城王為太祖第三子。〔蕭子顯齊書，此語著於明帝紀。〕癸亥，高宗即皇帝位，大赦，改元。〔此時方改元建武。〕以太尉王敬則為木司馬，司空陳顯達為太尉，尚書令王晏加驃騎大將軍，〔驃，匹妙翻。騎，奇寄翻。〕左僕射徐孝嗣加中軍大將軍，中領軍蕭諶為領軍將軍。
度支尚書虞悰稱疾不餱位。〔悰，徂宗翻。〕帝以悰舊人，欲引參佐命，使王晏齎廢立事示悰。悰曰：「主上聖明，公卿戮力，寧假朽老以贊惟新乎！〕詩曰：其命維新。〕不敢聞命！」因慟哭。史言虞悰柔而能正，過謝瀹兄弟遠甚。〕朝議欲糾之，〔朝，直遙遙翻。〕徐孝嗣曰：「此亦古之遺直。」及止。
帝與羣臣宴會，詔功臣上酒。王晏等興度，〔上，時當翻。興，起也。〕謝瀹獨不起，曰：「陛下受命，應天順人；王晏妄叨功以為己力！」帝大笑，解之。座罷，晏呼瀹共載還令省。【章：十二行本「省」下有「欲相撫悅」四字；乙十一行本同；孔本同；退齋校同。】今省，謂尚書令所舍也。〕瀹正色曰：「卿巢窟在何處！」晏其憚之。
39丁卯，詔：「藩牧守宰，或有薦獻，事非任土，〔謂非如禹貢任土作貢也。〕悉加禁斷。」〔斷，音短。〕
40己巳，魏主如信都。庚午，曰：“比聞緣邊之蠻，多竊掠南土，〔比，毗至翻。〕使父子乖離，室家分絕。朕方蕩臺宇，子育萬姓，若苟如此，南人豈知朝德哉！〔謂江南之人將不知魏朝之德也。朝，直遙翻。〕可詔荊、郢、東荊三州，禁勒蠻民，勿，有侵暴。」〔魏初置荊州於上洛，太和申，徙治穰城。直郢州於真陽。真陽，漢汝南郡之慎陽縣也。置東荊州於沘陽。〕
41十一月，癸酉，以始安王遙光為揚州刺史。
42丁丑，魏主如鄴。
43庚辰，立皇子寶義為晉安王，寶玄為江夏王，〔夏，戶雅翻。〕寇源為廬陵王，寶寅為建安王，寶融為隨郡王，寶攸為南平王。
44甲申，詔曰：「邑宰祿薄，雖任土恆貢，自今悉斷。」〔觀此，則江左之政，縣邑不由郡州亦得入頁天堂矣。〕
45乙酉，追尊始安貞王為景皇，紀為懿後。
46丙戌，以聞喜公遙欣為荊州刺史，豐城公遙昌為豫州刺史。時上長子晉安王寇義有癈疾，〔痼疾不可復用為癈疾。長，知兩翻。〕諸子皆弱小，故以遙光居中，〔居中，謂為揚州刺史，〕遙欣鎮撫上流。
47戊子，立皇子寶卷為太子。〔卷，讀曰捲。〕
48魏主至洛陽，欲澄清流品，以尚書崔亮兼吏部郎。亮，道固之兄孫也。〔宋泰始初，崔道固降魏。〕
49魏主敕後軍將軍宇文福行牧地。福表石濟以西，河內以東，距河凡十里。〔行，下孟翻。牧地，縱則石濟以西，河內以東，橫則距河十里。按杜佑通典，衛州汲縣古牧野之地。則其地宜畜牧，有自來矣。〕魏主自代徙雜畜置其地，使福掌之；畜無耗失，〔畜，許救翻。〕以為司衛監。
初，世祖平統萬及秦、涼，〔宋文帝元帝嘉四年，魏平統萬。八年，赫連滅秦；定尋西奔，為吐谷渾所禽，秦地皆入於魏。十六年，魏平涼州。〕以河西水草豐美，用為牧地，畜甚蕃息，〔蕃，讀如繁。〕馬至二百餘萬匹，橐駝半之，牛羊無數。及高祖置牧場於河陽，常畜戎馬十萬匹，〔河陽牧場，即宇文福所規牧地。畜，許六翻。〕每歲自河西徙牧幷州，稍復南徙，〔復，扶又翻。〕欲其漸習水土，不至死傷，而河西之牧愈更蕃滋。及正光以後，皆為寇盜所掠，無孑遺矣。〔梁武帝普通元年，魏改元正光。史歷言魏之馬政。〕
50永明中，御史中丞沈淵表，百官年七十，皆令致仕，〔用古者七十而致事之說。〕並窮困私門。庚子，詔依舊銓敘。上輔政所誅諸王，皆復屬籍，封其子為侯。
51上詐稱海陵恭王有疾，數遣御師瞻視，〔數，所角翻。御師，醫師也，以其供御，故謂之御師。至於隨世，尚藥局有侍御醫，又有醫師。〕因而殞之。葬禮並依漢東海恭王故事。〔漢東海王彊以天下襄，葬用殊禮。〕
52魏郢州刺史韋珍，〔韋珍先以樂陵鎮將與東荊州刺史桓誕同鎮沘陽，尋為郢州刺史。〕在州朿聲績，魏主賜駿馬、穀帛。珍集境內孫貧者，悉散與之，謂之曰：「天子以我能綏撫卿等，故賜以穀帛，吾何敢獨有之！」
53魏主以 上廢海陵王自立，謀大舉入寇。會邊將言，雍州刺史下邳曹虎遣使請降於魏，〔將，即亮翻。雍，於用翻。使，疏吏翻。降，戶江翻。〕十一【章：十二行本 「一」作「二」；張校同。】月，辛丑朔，魏遣行徵南將軍薛真度督四將向襄陽，大將軍劉昶、平南將軍王肅向義陽，徐州刺史拓跋衍向鍾離，平南將軍廣平劉藻 向南鄭。真度，安都從祖弟也。〔從，才，用翻。〕以尚書僕射【章：十二行本無「僕射」二字；乙十一行本同；孔本同。】盧淵為安南將軍，督襄陽前鋒諸軍。淵辭以不習軍旅，不許。淵曰：「但恐曹虎為周魴耳。」〔周魴事見七十一卷，魏明帝太和二年。魴，符方翻。〕
54魏主欲變易舊風，壬寅，詔禁士民胡服。國人多不悅。〔國人者，與魏同起於北荒之子孫也。〕
通直散騎常侍劉芳，纘之族弟也。〔劉纘臣於齊而屢使於魏，與芳皆彭城人，蓋同出於楚元王之後。〕與給事黃門侍郎太原郭祚，皆以文學為帝所親禮，多引與講論及密議政事；大臣貴戚皆以為疏己，怏怏有不平之色。〔怏，許兩翻。〕帝使給事黃門侍郎陵凱私諭之曰：「至尊但欲廣知古事，詢訪前世法式耳，終不親彼而相疏也。」眾意乃稍解。凱，與之子也。〔陵與見一百三十三卷宋明帝泰始七年。與，蒲撥翻。〕
55魏主欲自將入寇。癸卯，中外戒嚴。戊申，詔恣民遷洛者復租賦三年。〔復，方目翻。〕相州刺史高閭〔相，息亮翻。〕上表稱：「洛陽草創，曹虎既不遣質任，必無誠心，〔質，音致。〕無宜輕舉。」魏主不從。
久之，虎使竟不再來，〔使，疏吏翻。〕魏主引公卿問行留之計，公卿或以為宜止，或以為宜行。帝曰：「眾人紛紜，莫知所從。必欲盡行留之勢，宜有客主，共相起發。任城、鎮南為留議，〔「鎮南」為「鎮軍」。任，音壬。〕朕為行論，諸公坐聽得失，長者從之。」眾皆曰：「諾。」鎮軍【章：十二行本「軍」作「南」；乙十一行本同；孔本同。】將軍李沖曰：「臣等正以遷都草創，人思少安；〔少，詩沼翻。〕為若其虛也，朕巡撫淮甸，訪民疾苦，使彼知君德之所在，有北向之心；若其實也，今不以時應接，則失乘時之機，孫歸義之誠，則朕大略矣。」〔孫，負，負也。敗，補邁翻。〕任城王澄曰：「虎無質任，又使不再來，其詐可知也。今代都新遷之民，皆有戀本之心。扶老攜幼，始就洛邑，居無一椽之室，〔椽，重緣翻。〕食無甔石之儲。〔應劭曰：齊人名小甕為甔，甔受二石。甔，音都濫翻。〕又冬月垂盡，東作將起，乃『百堵皆興』、『俶載南畝』之時，〔百堵皆興，謂新遷之人當作室也。俶載南畝，謂入春當東作也。二語皆詩語。俶，昌六翻，始也。〕而驅之使擐甲執兵，泣當白刃，殆非歌舞之師也。〔武王伐紂，前歌後舞。褱，音宦。〕且諸軍已進，非無應接。若降款有實，待既平樊、沔，然後鑾輿順動，亦何晚之有！今率然輕舉，〔率然，輕易之意。〕上下疲勞：若空行返，恐挫損天威，更成賊氣，非策之得者也。司空穆亮以為宜行，公卿皆同之。澄謂亮曰：「公輩在外之時，見張旗授甲，皆有憂色，平居論議，不願南征；何得對上即為此語！面背不同，事涉欺佘，豈大臣之義、國士之體乎！萬一傾危，皆公輩所為也。」沖曰：「任城王可謂忠於社稷。」帝曰：「任城以從朕者為佞，不從朕者豈必皆忠！夫小忠者、大忠之賊，無乃似諸！」澄曰：「臣愚闇，雖涉小忠，要是竭誠謀國；不知大忠者竟何所據！」帝不從。
辛亥，發洛陽，以北海王詳為尚書僕射，統留臺事；李沖兼僕射，同守洛陽。給事黃門侍郎崔休為左丞，趙郡王幹都督中外諸軍事，始平王勰將宗子軍宿衛左右。〔將，即亮翻。〕休，逞之玄孫也。〔魏道武伐中山，崔逞降之。〕戊辰，魏主至懸瓠。己巳，詔壽陽、鍾離、馬頭之師所掠男女皆放還南。曹虎果不降。〔降，戶江翻。〕
魏主命盧淵攻南陽。淵以軍中乏糧，請先攻赭陽以取葉倉，魏主許之。〔赭陽即漢、晉之堵 陽縣；堵，亦音者；至宋時，猶屬南陽郡。至蕭子顯齊書，赭陽、葉二縣皆不見於志，下言「北襄城太守成公期拒魏」，則北襄城郡置於赭陽明矣。葉，式涉翻。〕乃與徵南大將軍城陽王鸞、安南將軍李佐、荊州刺史韋珍共攻赭陽。〔考異曰：齊書作「盧陽烏、韋靈智」。按陽烏，淵子字；靈智，珍字也。〕鸞，長壽之子；〔城陽王長壽，見一百三十二卷宋蒼梧王元徽三年。〕佐，寶之子也。〔宋文帝元嘉二十一年，李寶入朝於魏。〕北襄城太守成公期閉城拒守。薛真度軍於沙堨，〔堨，烏葛翻。堨，雍也。聚沙以雍水，故以為地名。〕南陽太守守房伯玉、新野太守劉思忌拒之。〔晉武帝太康中，分南陽置義陽郡，惠帝又分義陽、南陽置新野郡。〕
56先是，魏主遣中書監高閭淢古樂；〔先，悉薦翻。治，直之翻。〕會閭出為相州刺史，是歲，表薦著作郎韓顯宗、大樂祭酒公孫崇參知鍾律，帝從之。〔大樂祭酒，蓋太和中初置是官。〕
