△卷第二百三十二
唐紀四十八〔起旃蒙赤奮若（乙丑）八月，盡強圉單閼（丁卯）七月，乙二年〕。
德宗神武聖文皇帝七
貞元元年（〔乙丑、七八五〕）
1八月，甲子，詔凡不急之費及人賾食皆罷之。〔賾，而隴翻〕。
2馬燧至行營，與諸將謀曰：「長春宮不下，〔燧，音遂。將，即亮翻。圍長春宮事始上卷是年四月〕。則懷光不可得。長春宮守備甚嚴，攻之曠日持久，我當身往諭之。」遂徑造城下，〔造，七到翻〕。呼懷光守將徐庭光，庭光帥將士羅拜城上。〔將，即亮翻。帥，讀曰率〕。燧知其心屈，徐謂之曰： 「我自朝廷夾，可西向受命。」庭光等復西向拜。〔復，扶又翻〕。遂曰：汝曹自祿山己來，徇國立功四十餘年，〔天寶十四載，安祿山反，郭子儀、李光弼皆以朔 方軍討賊立大功。其後回紇、吐番深入京畿，諸鎮叛亂，外禦內討，亦倚朔方軍以成功。至是年凡三十一年，今日「四十餘年」，「四」字誤也，當作「三」〕。何 忽為滅族之計！從吾言，非止免禍，富貴可圖也。」眾不對。燧披襟曰：「汝不信吾言，何不信吾言，何不射我！」〔射，而亦翻〕。將士皆伏泣。燧曰：「此皆懷光所為，汝曹無罪。弟堅守勿。」〔弟讀曰第，但也〕。皆曰「諾。」
壬申，燧與渾瑊、韓遊緕進軍逼河中，至焦籬堡；〔渾，戶昆翻，戶本翻。瑊，戶鹹翻。緕，古回翻。焦籬堡，在河中府河西縣西〕。守將尉珪以七百人降。 〔尉，紆勿翻，本複尉遲，後單姓尉以從便易。降，戶江翻；下同〕。是夕，懷舉火，諸營不應。駱元光在長春宮下，使人招徐庭光；庭光素輕元光，遺迕罵之，又為優胡於城上以侮之，〔駱元光本安息胡人，故徐庭光為優胡以侮之〕。且曰：「我降漢將耳！」元光使白燧，燧還至城下，庭光開門降。燧以數騎入城慰憮，其眾大呼曰：〔還，從宣翻，又音如字。騎，奇寄翻。呼，火故翻〕。「吾輩復為王人矣！」〔復，扶又翻，又音如字〕。渾瑊謂僚佐曰：「始吾謂馬公用兵不吾遠也，今乃知吾不逮多矣！」渾，戶昆翻，又戶本翻。瑊，古銜翻。不逮，不及也〕。詔以庭光試殿中監兼御史大夫。〔此謂之試官、兼官，以寄祿且憲銜也〕。
甲戌，燧帥諸軍至河西：〔未白曰：河西縣，本同州舊朝吧之地，唐上元元年以朝邑地置河西縣，大曆三年復置朝邑縣，仍析朝邑五鄉，並割河東三鄉，依舊為河西縣，縣境東西十四里。帥，讀曰率。考異曰：舊燧傳曰：「燧帥諸軍濟河，兵凡八萬，陳於城下。是日，牛名俊斬懷光首，以城降。」今從邠志〕。河中軍士笆相驚曰：「西城擐甲矣！」又:「東城娖隊矣！」〔河中，來河為兩城，西城河西縣，東城河東縣，河中府治焉。擐，音宦。娖，側角翻〕。須臾，軍士皆易其號為日「太平」字；懷光不知所為，乃縊而死。〔縊，於計翻，又於賜翻〕。
初，懷光之解奉天圍也，〔事見二百二十九卷建中四年〕。上以其子璀為監察御史，〔璀，七罪翻。監，古銜翻〕。寵待甚厚。及懷光屯鹹陽不進，〔事見上卷興元元年〕。璀密言於上曰：「臣父必負陛下，願早為之備。臣聞君、父一也；〔人生在三，事之如一，謂君、父、師也〕。但今日之勢，；陛下未能誅臣父，而臣父足以危陛下。陛下待臣厚，胡【章：乙十六行「胡」上有「臣」字；乙十一行本同；孔本同。】人性直，故不忍不言耳。」上驚曰：知卿大臣愛子，當為朕委曲彌縫，而密奏之！」〔為，於偽翻；下同。言璀當委曲彌縫，使君臣之間無隙，不當密奏其事〕。對曰：臣父非不愛臣，臣非不愛其父與宗族也；頊臣力竭，不能回耳。」上曰：「然則卿以何策自免﹖」對曰：「臣之進言，非苟求生；臣父敗，則臣與之俱死矣，復有何策哉！〔復，扶又翻，下同；又音如字，幵同〕。使臣賣父求生，；陛下亦安用之！」上曰：「卿勿死，為朕更至鹹陽諭卿父，使君臣父子俱全，不亦善!」璀至鹹陽而還，〔更，古孟翻。還，音旋，又如字〕。曰：「無益也，願陛下備之，勿信人言。臣今往，說諭萬方，〔說式芮翻〕。臣父言：『汝小何知！主上無信，吾非貪富貴也，直畏死耳，汝豈可陷吾入死地邪！』〔邪，音耶〕。
及李泌赴陝，〔李必赴陝，見上卷是年七月。泌，薄必翻，陝，失冉翻〕。上謂之曰：「朕所以再三欲全懷光者，誠惜璀也；卿至陝，試為朕招之。」對曰：「陛下未幸梁、洋，懷光猶可降也。〔陝，失冉翻。為，於季翻。洋音祥。降，戶江翻〕。今則不然。豈有人臣迫逐其君〔迫逐其君，謂懷光逼帝自奉天幸山南也〕。而可復立於其朝乎！縱彼顏厚無慚，〔人知愧者色見於面，不知愧者謂之顏厚。復，扶又翻，又音如字。朝，直遙翻；下同〕。陛下每視朝，何心見之！臣得入陝，借使懷光請降，臣不敢受，況招之乎！李璀固賢者，必與父俱死矣；若其不死，則亦無足貴也。」及懷光死，璀先刃其二弟，乃自殺。〔楚令尹子南之子與李璀者，皆處君父子大倫之變，以死繼之，可哀也巳〕！
朔方將牛名俊斷懷光首出降。〔將，即亮翻。斷，音短〕。河中兵猶萬六千人，燧斬其將閻晏等七人，〔閻晏蔜懷光東保河中稱兵犯同州者也。考異曰：邠志雲「八人」，今從舊馬燧傳〕。餘皆不問。燧自辭行至河中平，凡二十七日。〔戊申至甲戌，二十七。史言馬燧期一月平懷光，不愆於素〕。燧出高郢、李鄘於獄，〔懷光囚郢、見上卷本年。郢，以井翻。鄘餘封翻〕。皆奏置幕下。
韓遊緕之攻懷光也，楊懷賓戰甚力，上命特原其子朝晟；〔李懷光囚楊朝晟，見二百三十卷元年三月。緕，古回翻。朝，直遙翻。晟，成正翻〕。遊緕遂以朝晟為都虞候。〔為楊朝晟後帥邠寧張本〕。
上使問陸贄：「河中既平，復有何事所宜區處﹖」〔處，昌呂翻〕。令悉條奏。〔令，力丁翻〕。贄以河仲既平，慮必有希旨生事之人，以為王師所向無敵，請乘勝討淮西者。李希烈必誘諭其所部及新附諸帥曰：〔新附諸帥，謂李納、王武俊、田緒等。誘，音酉。〕「奉天息兵之心，因窘【章：乙十六行「窘」下有急字；乙十一行本同；孔本同；退齋校同。】而言，朝廷稍安，必復誅伐。」如此，則四方負罪者孰不盾疑，河朔、青齊固當響應，〔窘，臣隕翻。復，扶又翻，又音如字。河朔，謂王武俊、田緒、劉怦；青齊，謂李納〕。兵連禍結，賦役繁興，建中之憂，行將復起。乃上奏，其略曰：「福不可以屢徼，幸不可以　常覬。〔上，時掌翻。徼，一遙翻。覬，音冀〕。臣【章：乙十六行本「臣」上有「又曰」二字；乙十一行本同；孔本同。】姑生禍為憂，未敢以獲福為賀。「陛下懷悔過之深誠，〔實心為誠〕。降非常之大號，〔此謂興元赦書也〕。所在宣瞓之際，聞者莫不涕流。〔瞓，與揚同〕。假王叛換之夫，削偽號以請罪；〔王武俊、田悅、李納去王號謝罪，見二百二十九卷興元元年〕。觀釁首鼠之將，一純誠以效勤。」〔謂馬燧、韓滉、陳少遊讀通鑑者因其事而觀其心跡，則知之矣〕。又曰：「曩討之而愈叛，今釋之而畢來；曩以百萬之師而力殫，今以咫尺之詔而化洽。是則聖王之敷理道，服暴人，〔理道，即治道，避高宗諱改之之〕。任德而不任兵，明矣；羣帥之悖臣禮，拒天誅，圖活而不圖王，又明矣。〔帥，所類翻；下同。悖，蒲內翻〕。是則好生以及物者，乃自生之方；施安以及物者，乃自安之術。擠彼於死地〔擠，子細翻，又子西翻〕。而求此之久生也，措彼於危地而求此之久安也，從古及今，未之有焉。」又曰：「一夫不率，〔率，循也。不率，謂不循上之教令也〕。闔境罹殃；一境不寧，普天致擾。」又曰：「億兆汙人，〔汙，烏瓜翻，汙下也〕。四三叛帥，感陛下自新之旨，悅陛下盛德之言，革面易辭，且脩臣禮，其於深言密議固亦未盡坦然，必當聚心而謀，傾耳而聽，觀陛下所行之事，考陛下所誓之言。若言與事符，則遷善之心漸固；儻事與言背，則慮禍之態復興。」〔陸贄斯言，亦可以謂之深切當時事情。背，蒲妹翻。復，扶又翻〕。又曰：「朱泚滅而懷光戮，懷光戮而希烈徵，希烈儻平，禍將次及，則彼之蓄素疑而懷宿負者，能不為之動心哉！」〔為，於偽翻〕。又曰：「今皇運中興，天禍將悔，以逆泚之偷居上國，〔泚，且禮翻，又音此。唐都長安，故謂之上國〕。以懷光之竊保中畿，〔開元八年，以河中為中都，河東、河西二縣為次赤縣，諸縣為次畿縣〕。歲未再周，相次梟殄，〔去年六月斬朱泚，今年八月平懷光。梟殄，謂梟其首而殄絕其類。梟，堅堯翻〕。實眾慝驚心之日，〔眾慝，猶言眾惡也。慝，吐得翻〕。羣生改觀之時。〔觀，古玩翻，又音如字〕。威則已行，惠猶未洽。誠宜上副天眷，下收物情，布恤人之惠以濟威，乘滅賊之威以行惠。」又曰：「臣所未敢保其必從，唯希烈一人而已。揆其私心，非不願從也；想其潛慮，非不追悔也。〔興元赦文，李希烈不與朱泚同科，亦在肆赦之數〕。但以猖狂失計，已竊大號，雖荷陛下全宥之恩，然不能不自靦於天地之間耳。〔荷，下可翻。靦，他典翻，慚顏也〕。縱未順命，斯為獨夫，〔孟子曰：「殘賊之人謂之獨夫。」言人無親輔之者〕。內則無辭起兵，外則無類以求助，其計不過厚撫曲，偷容歲時，心雖陸梁，勢必不致。陛下但敕諸鎮各守封疆，彼既氣痔算窮，是乃狴牢之類，〔狴，邊迷翻，又部禮翻。狴，犴；牢，獄；所以拘囚有罪〕。不有人禍，則當鬼誅。〔陸贄論李希烈事，曲盡情勢〕。古之不戰而屈人之兵者，此之謂歟！」〔兵法：百戰百勝，不如不戰而屈人之兵〕。
丁卯，詔以「李懷光嘗有功，宥其一男，使續其後，賜之田 宅，歸其首及屍使葬。加馬燧兼侍中，渾瑊檢校司空；餘將迕賞賚各有差。〔燧，音遂。渾，戶昆翻，又戶本翻。瑊，古鹹翻。校，古孝翻。將，即亮翻。賚，來戴 翻〕。諸道與淮西連接者，宜各守封疆，非彼侵軼，不須進討。〔軼，徒結翻，突也〕。李希烈若降，當待以不死；自餘將士百姓，一無所問。」〔行陸贄之言也〕。
3初，李晟嘗將神策軍戍成都，〔蓋大曆十四年救蜀時也。將，即亮翻，又音如字。晟，成正翻〕。及還，以營妓高洪自隨。〔還，從宣翻。妓，渠綺翻〕。西川節度使張延賞怒，追而還之，由是有隙。〔使，疏吏翻〕。至是，劉從一有疾，上召延賞入相，晟表陳其過惡；上重違其意，〔相，息亮翻。重，難也〕。以延賞為左僕射。〔李晟居功名之際，以一婦人之故，脩怨於嚮用之臣。且天子命相而勳臣以私怨間之，其能自安乎！斯不學之由也。為延賞讒晟張本。射，寅謝翻〕。
4駱元光將殺徐庭光，謀於韓遊緕〔緕，古回翻〕。曰：「庭光辱吾祖考，〔謂為優胡戲侮之也〕。吾欲殺之，馬公必怒，公能救其死乎！」緕曰：「諾。」壬什，遇庭光於軍門之外，揖而數其罪，〔數，所具翻，又所主翻〕。命左右碎斬之。〔考異曰：實錄：「甲申，駱元光專殺徐庭光，上令宰相諭諫官勿論。」邠志曰：「二十日，駱公謀於韓公曰：『徐庭光見詬，辱及祖父，義不同天。』是日，遂殺之。」按是月癸亥朔。甲申，二十二日，蓋奏到之日也。今從邠志〕。入見馬燧，頓首請罪，燧大怒曰：「庭光已降，受朝廷官爵，公不告輒殺之，是無統帥也！」〔燧，音遂。降，戶江翻。朝，直遙翻。統，他綜翻，俗從上聲。帥，所類翻〕。欲斬之。遊緕曰：「元光殺裨將，公猶怒如此。公殺節度仗，天子其謂何！」燧默然；渾瑊亦為之請，〔為，於偽翻〕。乃捨之。
渾瑊鎮河中，盡得李懷光之眾，朔方軍自分居邠、蒲矣。〔自郭子儀以來，朔方軍亦分屯邠、蒲而統於一帥。今居邠者韓遊緕帥之，居蒲者渾瑊帥之，不相統屬，故史言其始分。渾，戶昆翻，又戶本翻。邠，卑旻翻〕。
5盧龍節度使劉怦疾病，〔使，疏吏翻。怦，普耕翻。疾甚曰病〕。九月己亥，詔以其子行軍司馬濟權矢度事；怦尋薨。〔薨，呼肱翻〕。
6己未，中書侍郎、同平章事劉從一罷為戶部尚書；庚申，薨。〔以疾罷而薨。尚，辰羊翻〕。
7冬，十月癸卯祀圜丘，赦天下。
8十二月，甲戌，戶部奏今歲入貢者凡百五十州。〔時河朔諸鎮及淄青、淮西皆不入貢，河、隴諸州又沒於吐蕃〕。
9於闐王曜上言：「兄勝讓國於臣，〔事見二百二十一卷肅宗上元元年。闐，徒賢翻。上，時掌翻〕。今請復立勝子銳。」上以銳檢校光祿卿，還其國。勝國辭曰： 「曜久行國事，國人悅服。銳生長京華，〔復，扶又翻，又音如字。校，古孝翻。還，從宣翻，又音如字。長知兩翻〕。不習其俗，不可往。」上嘉之，以銳為韶王譗議。〔韶王暹，代宗子也。唐制：王府官譗議參軍，正五品上〕。
二年（丙寅、七八六）
1春，正月，壬寅，以吏部侍郎劉滋為左散騎常侍，與給事中崔造、中書舍人齊映並同平章事。滋，子玄之孫也。〔散，悉亶翻。騎，奇寄翻。劉子玄以史筆事武后、中宗〕。
造少居上元，〔少，始照翻。上元縣，帶昇州〕。與韓會、盧東美、張正則為友，以王佐自許，時人謂之「四夔」。〔夔者，唐、虞之良臣。時人重四人者，以「四夔」稱之〕。上以造在朝廷敢言，故不次用之。〔朝，直遙翻〕。滋、映多讓事於造。造久在江外，疾錢榖諸使罔上之弊， 奏罷水陸運使、度支巡院、江淮轉運使等，諸道租賦悉委觀察使、刺史遣官部送詣京師。令宰相分判尚書六曹：齊映判兵部，李勉判刑部，劉滋判吏部、禮部，造判 戶部、工部；又以戶部侍郎元琇判諸道鹽鐵、榷酒，〔使，疏吏翻。度，徒洛翻。尚，辰羊翻。琇，音秀。榷，古嶽翻〕。吉中孚判度支兩稅。
2李希烈將杜文朝寇襄州；二月，癸亥，山南東道節度使樊澤擊擒之。〔將，即亮翻，直遙翻。山南東道節度治襄州〕。
3崔造與元琇善，故使判鹽鐵。韓滉奏論鹽鐵過失，〔為崔造、元琇得罪張本。滉呼廣翻〕。甲戌，以琇為尚書右丞。陝州陸運使李泌奏：「自集津至三門，〔泌，薄必翻。集津倉，在三門東。三門倉，在三門西〕。鑿山開車道十八里，以避底柱之險。」底柱兩山屹立河中，河水分流，包山而過，世謂之三門。車道者，陸運之道，捨舟而車運也〕。是月道成。
4三月，李希烈別將寇鄭州，義成節度使李澄擊破之。〔代宗大曆七年，賜滑亳節度為永平節度。貞元元年，永平軍節度更號義成軍節度。興元元年，李澄得鄴州〕。希烈兵勢日蹙，會有疾，夏，四月丙寅，大將陳仙奇使醫陳山甫毒殺之；〔果如陸贄所料〕。因以兵悉誅其兄弟妻子，舉眾來降。〔降，戶江翻。考異曰：杜牧竇烈女傳曰：「初希烈入汴州，聞戶曹參軍竇良女美，使甲士至良門，取桂娘以去。將出門，顧其父曰：『慎無戚，必能滅賊，使大人取富貴於天子。』桂娘以才色在希烈側，復能巧曲取信，凡希烈之密謀，雖妻子不佑者，悉皆得聞。希烈歸蔡州，桂娘謂希烈曰：『忠而勇，一軍莫如陳先奇。其妻竇氏，先奇寵且信之，願得相往來，以姊妹齒，因徐說之，使堅先奇之心。』希烈然之。桂娘因以姊事先奇妻，嘗間曰：『為賊遲晚必敗，姊宜早圖遺種之地。』先奇妻然之。興元元年四月，希烈，暴死，其子不發喪，欲盡誅老將校，以卑少者代之，計未決。有獻含桃者，桂娘白希烈子，請分遺先奇妻，且以示無事於外，因為蠟帛書曰：『前曰巳死，殯在後堂，欲誅大臣，須自為計。』以朱染帛，丸如含桃。先奇發丸見之，言於薛育。育曰：『兩日希烈稱疾，但怪樂曲雜發，夜一絕，此乃有誅未定，示暇於外，事不疑矣。』明日，先奇、薛育各以所部譟於門，請見希烈。希烈子迫，出拜曰：『願去偽號，一如李納。』先奇曰：『爾父勃逆，天子有命誅之。』因斬希烈及妻、子，函七首以獻，暴其屍於市。後兩月，吳少誠殺先奇；佑桂娘謀，因亦殺之。」今從實錄及舊傳〕。甲申，以仙奇為淮西節度使。
5關中倉廩謁，禁軍或自脫巾呼於道曰：〔呼，火故翻〕。「拘吾於軍而不給糧，吾罪人也！」上憂之甚，會韓滉運米三萬斛至陝，李泌即奏之。上喜，遽至東宮，謂太子曰：「米己至陝，吾父子得生矣！」〔滉，呼廣翻。陝，失冉翻。泌，薄必翻。記王制曰：國無六年之蓄曰急，無三年之蓄曰國非其國也。況日闋無儲者乎！日闋無儲，有以繼之猶可，況漕運不，朝不及夕者乎！唐都關中，仰給東南之餫。德宗於兵荒之餘，其窘乏尤不可言。觀其父子相與語，亦懲沍卒之變，發之於言語，有不能以自揜者。裴延齡知之，故得因以排陸贄〕。時禁中不釀，命於坊市取酒為樂。〔樂，音洛〕。又遣中使諭神策六軍，軍士皆呼萬歲。
時比歲饑饉，〔比，毗至翻〕。兵民率皆瘦黑，至是麥始熟，市有醉人，當時以為嘉瑞。人戶飽食，死者復伍之一。〔復，扶又翻〕。數月，人膚色乃復故。
6橫海軍使程日華為節度使。〔滄州始別為即鎮。以此觀之，則以程日華為橫海軍副大使，上卷衍「大」字明矣〕。
7秋，七月，淮西兵馬使吳少誠殺陳仙奇，自為留後。少誠素狡險，為李希烈所寵任，故為之報仇。〔使，疏吏翻。少，始照翻。故為，於偽翻；下因為同〕。己酉，以虔王諒為申、光、隨、蔡節度大使，以少誠為留後。
8以隴右行營節度使曲環為陳許節度使。〔曲環時以隴西行營兵戍陳許〕。陳許荒亂之餘，戶口流散。曲環以勤儉率下，政令寬簡，賦役平均，數年之間，流亡復業，兵食皆足。
9八月，癸未，義成節度使李澄薨，其子士【章：乙十六行本「士」作「克」；乙十一行本同；退齋校同；張校同，雲無註本誤「士」。】寧謀總軍務，祕不發喪。
10丙戌，吐蕃尚結贊大舉寇涇、隴、邠、寧，掠人畜，芟禾稼，西鄙騷然，州縣各城守。詔渾瑊將萬人，駱元光將八千人屯鹹陽以備之。
11初，上與【章：乙十六行「與」下「常侍」二字；乙十一行本同；張校同，雲無註本亦無。】李泌議復府兵，泌因為上歷敘府兵自西魏以來興廢之由，〔西魏置府兵，見一百六十三卷梁簡文帝大寶元年。府兵廢見二旦一十二卷玄宗開元十年〕。且言：「府兵平日皆安居田畝，每府有折衝領之，折衝以農隙教習戰陳。〔陳，讀曰陳〕。國家有事徵發，則以符契下其州及府，〔府者，折衝果毅府。下，遐稼翻〕。參驗發之，至所期處。〔發兵刻期所會之地〕。將帥按閱，有教習不精者，罪其折衝，甚者罪及刺史。軍還，則賜勳加賞，便道罷之。〔罷兵，使各隨便道歸農，不必還至京師而後罷〕。行者近不踰時，遠不經歲。高宗以劉仁軌為洮河鎮守使以圖吐番，〔見二百二卷高宗儀鳳二年〕。於是始有久戍之役。武后以來，承平日久，府兵浸墮，〔墮，讀日隳〕。為人所賤；百姓恥之，至蒸熨手足以避其役。又，牛仙客以積財得宰相，〔事見二百一十四卷玄宗開元二十四年〕。邊將效之；山東戍卒多齎繒帛自隨，邊將誘之寄於府庫，晝則苦役，夜縶地牢，〔繒，慈陵翻。誘，音酉。縶，音執，縛也〕。利其死而沒入其財。故自天寶以後，山東戍卒還者什無二三，其殘虐如此。然未嘗有外叛內侮，殺帥自擅者，誠以顧戀田園，恐累宗族故也。〔累，良瑞翻〕。自開元之末，張說始募長徵兵，謂之彍騎，〔事見一百一十二卷開元十年、十三年〕。其後益為六軍。〔六軍分左、右為十二軍〕。及李林甫為相，奏諸軍皆募人為之；〔見二百一十六卷天寶八載〕。兵不土著，〔著，直略翻〕。又無宗族，不自重惜，忘身徇利，禍亂遂生，至今為梗。〔毛萇曰：梗，惡也。鄭玄曰：始生此禍，乃至今日相梗不止〕。曏使府兵之法常存不廢，安有如此下陵上替之患哉！〔侵犯為陵，偏下為替〕。陛下思復府兵，此乃社稷之福，太平有日矣。」上日：「俟平河中，當與卿議之。」〔因置十六衛上將軍，先敘議復府兵之事〕。
九月，丁亥，詔十六衛各置上將軍，以寵功臣；改神策、右廂為左、右神策軍，殿前射生左、右廂為殿前左、右射生軍，各置大將軍二人、將軍二人。〔十六衛上將軍，從二品。神策大將軍。正二品。統軍，從三品。將軍，從五品〕。
12庚寅，李克寧始發父澄之喪，殺行軍司馬馬鉉，墨縗出視事，〔墨縗，自晉襄公始。，倉回翻〕。增兵城門。劉玄佐出師屯境上以制之，且使告諭切至，克寧迺不敢襲位。丁酉，以東都留守賈耽義成節度使。克寧悉取府庫之財夜出，軍士從而剽之，比明殆盡。〔剽，匹妙翻。比，必利翻，及也〕。淄青兵數千行營歸，過滑州，〔自李正己以來，淄青兵未嘗應調發赴行營也，此必李納遺兵自戍守其境，亦稱行營耳〕。將佐皆曰：「李納雖外奉朝命，內蓄兼併之志，請館其兵於城中。耽時引百騎獵於納境，納聞之，大喜，服其度量，不敢犯也。〔騎，奇寄翻〕。
13吐蕃遊騎及畤；〔畤，音止〕。乙巳，城戒嚴，復遣左金吾將軍張獻甫屯鹹陽。民間傳言上復欲出幸以避吐蕃，〔復，扶又翻〕。齊映見上言曰：「外間皆言陛下己理裝，具糗糧，〔見，賢遍翻。理裝，治裝也。糗，去久翻，乾飯屑也〕。人情恟懼。夫大福不再，〔左傳楚靈王之言。恟，許拱翻。夫，音扶〕。陛下奈何不與臣等熟計之！」因伏流涕，上亦為之動容。〔為，於偽翻〕。
李晟遣其將王佖將驍勇三千伏於汧城，〔晟，成正翻。其將，即亮翻。佖，毗必翻；佖將，音同上，又音如字。驍，堅堯翻。隴州之東有汧陽縣，汫城在其旁。汧，口堅翻〕。戒之曰：虜過城下，勿擊其首；首雖敗彼全軍而至，汝弗能當也。不若俟前軍己過，見五方旗，虎豹衣，〔言其軍士所服之衣畫為虎豹文〕。乃其中軍也，出其不意擊之，必大捷。」佖用其言，尚結贊敗走。軍士不識尚結贊，僅而獲免。
尚結贊謂其徒曰：「唐之良將，李晟、馬燧、渾瑊而己，當以計去之。」燧，音遂。渾，戶昆翻，又戶本翻。瑊，古鹹翻。為尚結贊間李晟、劫渾瑊、賣馬燧張本。去羌呂翻〕。入鳳翔境內，無所俘掠，以兵二萬直抵城下曰：「李令公召我來，〔俘，芳無翻。李晟時為中書令，故稱之為令公。此尚結贊所以間晟也〕。何不出犒我！」經宿，乃引退。〔犒，口到翻〕。
冬，　十月，癸亥，李晟遣蕃落使野詩良輔〔使，疏吏翻。野詩，蕃姓也；良輔，其名〕。與王佖將步騎五千襲吐蕃摧砂堡；壬申，遇吐蕃眾二萬，與戰，破欴乘勝逐北，至堡下，攻拔之，斬其將扈屈律悉蒙，焚其蓄積而還。〔騎，奇寄翻。扈屈律，蕃人三字姓。還，從宣翻，又如字〕。尚結贊引兵自寧、慶北去，〔寧、慶，二州名〕。癸酉，軍於合水之北；〔合水縣，，屬慶州，隋開皇十六年置。域志：合水縣，在慶州東北四十五里〕。邠寧節度使韓遊緕遣其將史履程夜襲其營，殺數百人。吐蕃追之，遊緕陳於平川，〔邠，卑旻翻。使，疏吏翻。緕，古回翻。將，即亮翻。吐，從暾入聲，陳，讀曰陣〕。潛使人鼓於西山；虜驚，棄所掠而去。
14十一月，甲什，立淑妃王氏為皇后。
15乙未，韓滉入朝。〔滉，呼廣翻。自京口入朝。朝，直遙翻〕。
16丁酉，皇后崩。
17辛丑，吐蕃寇鹽州，〔鹽州，五原郡，漢五原縣地。〕謂刺史杜彥光曰：「我欲得城，聽爾率人去。」彥光悉眾奔鄜州，〔九域志：慶州，東至鄜州三百五十里。〕芏蕃入據之。〔考異曰：邠志曰：「十二月三日，吐蕃圍鹽州，刺史杜彥光請委城以其眾去；吐蕃許之，分軍竊據。」今據實錄在此月〕。
劉玄佐在汴，習鄰道故事，〔習淄青、淮西及河朔故事〕。久未入朝。韓滉過汴，玄佐重其才望，以屬吏禮謁之。〔汴，皮變翻。朝，直遙翻。滉，呼廣翻。過，古禾翻，又古臥翻。韓滉鎮二浙，雖王室播遷，而巡屬寧晏，轉輸絡繹，劉玄佐以是重其才。滉父休以剛直致位宰輔，滉所歷任皆著聲績，劉玄佐以是重其望。滉為江、淮、河南諸道轉運使，玄佐賜履之地，乃漕運之所經，以職分言之，則非屬吏也。玄佐敬滉，故以屬吏禮脩謁〕。滉相約為兄弟，請拜玄佐母；其母喜，置酒見之。酒半，滉日：「弟何時入朝﹖」玄佐曰：「久欲入朝，但力未辦耳！」滉曰：「滉力可及，弟宜早入朝。丈母垂白，〔諸父執行謂之丈人行。韓滉與劉玄佐結為兄弟，則視其父為丈人行，故呼其母謂之丈 母也〕。不可使更帥諸婦女往填宮也！」〔凡反者家屬皆沒必掖庭，故云然。帥，讀曰率〕。母悲泣不自勝。〔勝，音升〕。滉乃遺玄佐錢二十萬緡，〔遺，唯季 翻〕。備行裝。滉留大梁三日，大出金帛常勞，〔勞，力到翻。緡，眉巾翻。考異曰：柳氏敘訓雲：「以綾二十萬匹犒軍。」從國史補〕。一軍為之傾動。〔為，於偽翻〕。玄佐驚服，既而遣人密聽之，滉問孔目吏，〔孔目吏，今州部皆有之謂之孔目官，亦謂之都吏，言一孔一目無不總也〕。「今日所費幾何﹖」結責甚細。〔詰，去吉翻。細，纖詳也〕。玄佐笑曰：「吾知之矣！」壬寅，玄佐與陳敨節度使曲環俱環俱入朝。〔韓滉既遺劉玄佐以入朝之資，又大出賞勞以動其一軍之心，玄佐雖欲不入朝，得乎！使，疏吏翻。朝，直遙翻。考異曰：鄴侯家傳曰：「韓相將入朝，覲先公，令人報『比在闕庭已奏，來則必能致大梁入朝。今來，所望善諭以致之。』十二月，劉玄佐果入朝。」此蓋李繁掠美。今從柳氏敘訓〕。
18崔造改錢穀法，事多不集。諸使之職，行之已久，中外安之。〔諸使，謂鹽鐵、轉運諸使也〕。元琇既失職，〔謂解判鹽鐵而為右丞也。琇，音秀〕。造憂懼成疾，不視事。既而江、淮運米大至，上嘉韓滉之功，十二月，丁巳，以滉兼度支諸道鹽鐵、轉運等使；造所條奏皆改之。〔是年正月，崔造為相，改錢穀法及罷諸使。今更從舊〕。
19吐蕃又寇夏州，亦令刺史託跋乾暉帥眾去，遂據其城。〔託，與拓同。託跋起於鮮卑之裔，自謂託天而生，拔地而長，故以為姓，此後魏所本者也。若唐時炾項諸部，亦自有拓跋一姓，我朝西夏其後也。夏，戶雅翻〕。又寇銀州，州素無城，吏民皆潰；吐蕃亦棄之，又陷麟州。〔宋白曰：銀州，漢為西河郡圁陰縣地，周武帝保定二年，於縣城置銀防，三年，置銀州，因谷為名。舊有人收驄馬於此谷，虜語驄馬為乞銀，故名；西北至夏州二百三十里，北至麟州三百里〕。
20韓滉屢短元琇於上；庚申，崔造罷為右 庶子，琇貶雷州司戶。〔舊志：雷州，至京師六千五百一十二里。考異曰：實錄曰：「初，元琇判度支，關輔旱儉，請運江、淮租米以給京師。上以韓滉素著威名， 加江、淮轉運使，欲今專督運務。琇以滉性剛愎，難與集事，乃條奏，令滉督運江南米至揚子，兔一百十八里，自提子以北皆琇主之。滉深怒於琇。琇以京師錢重貨輕，乃於江東院收獲見錢四十餘萬貫，令轉送入關。滉不許，誣奏以為運千錢至京師，費錢萬。上以問琇，琇奏曰：『千錢之重約與一斗米均，自江南水路至京師所費三二百耳。』上然之，遣中使齎手詔令運錢滉堅執以為不可。及滉總度支，遂逞宿心，累誣奏琇，至是而貶焉。」舊崔造傳曰：「造與元琇素厚，罷使之後，以鹽鐵委之。而韓滉以司務久行，不可遽改，德宗復以滉為江、 淮轉運使，餘如造所條奏。其年秋初，江、淮漕米大至京師，德宗嘉其功，以滉專領度支、諸道鹽鐵、轉運等使，造所條奏皆改。乃罷造知政事，貶琇雷州司戶。」 鄴侯家傳曰：「時元琇判度支，江、淮進米相次已入河運第一綱米三萬不，自集津車般至三門，十日而畢，造入渭般亦成，米至陝。俄而度支牒至，支充河中軍糧。 先公憂迫，不知所為，欲使人聞奏，先令走馬與韓相謀之。韓相報曰：『慎不可奏。某判度支，來在外，勢不禁他，反被他更鼓作言語。待某今冬運畢，當請朝覲，此時面奏。』時蝗旱，運路阻澀，自四月初後，有一日之內七奉手詔者，皆為催米，且『軍國糧儲，自今月半後，悉盡此米，所藉公忠副朕憂。』屬星夜發遣，以濟憂勤。其旨如此，而不知米皆被外支。蓋琇及時宰忌韓相及先公運米功成，而不為朝廷大計，幾至再亂。十月，韓相以饋運功成，請入朝。及對見，上大悅，言無不從，遂奏運事，且言：「元琇支米與淄表、河中，臣在外，與先公皆不敢奏。』上大驚，即日貶琇為雷州司戶。」二說相違，恐各有所私。今但取其大要〕。以吏部侍郎班宏為戶部侍郎、度支副使。〔度，徒洛翻。使，疏吏翻〕。
21韓遊緕奏請發兵攻鹽州，吐蕃救之，則使河東襲其背。丙寅，詔駱元光及陳許兵馬使韓全義將步騎萬二千人會邠寧軍，趣鹽州，〔緕，古回翻。吐，從暾入聲。將，即亮翻，又音如字。騎，奇寄翻。邠，卑旻翻。趣，七喻翻〕。又命馬燧以河東軍擊吐蕃。燧至石州，河曲六胡州皆降，遷於雲、朔之間。〔燧，音遂。石州，昌化郡，漢離石地。河曲六胡州時巳為宥州，蓋諸部酋長，各以舊州名帶刺史，故於時猶有六胡州之名。雲州，雲中郡，本魏平城地。朔州，馬邑郡，漢馬邑縣地。降，戶江翻〕。
22工部侍郎張彧，李晟之伲也。晟在鳳翔，以女嫁幕客崔樞，禮重樞過於彧；彧怒，遂附於張延賞；給事中鄭雲逵嘗為晟行軍司馬，失晟意，亦延賞；上亦忌晟功名。會吐蕃有離間之言，〔彧於六翻。晟，成正翻。過，古禾翻，又古臥翻。吐從入聲。聞，古莧翻。離間之言見上〕。延賞等騰謗於朝，無所不至。〔朝，直遙翻；下同〕。晟聞，晝夜泣，目為之腫，〔蘇軾有言，「木必先蠹而後蟲生之，人必先疑也而後讒入之。」張延賞之譏間，亦因有忌晟之心而入之也。為，於偽翻〕。悉遣子弟諧長安，表請削髮為僧，上忍諭，不許。辛未，入朝，見上，自陳足疾，懇辭方鎮，上不許。韓滉素與晟善，上命滉與劉玄佐諭旨於晟，使與延賞釋怨。晟奉詔，滉等引延賞詣晟第謝，結為兄弟，因宴欽盡歡；又宴於滉、玄佐之第亦如之。滉因使晟表薦延賞為相。〔朝，直遙翻。見，賢遍翻。滉，呼廣翻。相，息亮翻〕。
三年（丁卯、七八七）
1春，正月，壬寅，以左僕射張延賞同平章事。李晟為其子請婚於延賞，〔射，寅謝翻。為，於偽翻〕。延賞不許；晟謂人曰：「武夫性快，釋怨於杯酒間，則不復貯胸中矣；〔貯，丁呂翻〕。非如文士難犯，外雖和解，內蓄憾如故，五得無懼哉！」〔張延賞心事，李晟蓋巳洞見之矣〕。
2初，李希烈據淮西，選騎兵尤精者為左、右門槍、奉國四將，步兵尢精者為左、右克平十將。〔李希烈自建中初據淮西。騎，奇寄翻。槍，千羊翻。將，即亮翻。門槍、奉國各分左、右，凡四將。左、右克平軍，則分十將領之〕。淮西少馬，〔少，詩紹翻〕。精兵皆乘騾，謂之騾軍。〔騾，力戈翻〕。
陳仙奇舉淮西降，纔數月，詔發其兵於京西防秋。仙奇遣都知兵馬使蘇浦悉將淮西精兵五千人以行。不會仙奇為吳少誠所殺，少誠密遣人召門槍兵馬使吳法超等使引兵歸；浦之知。法超等引步騎四千自鄜州叛歸，渾瑊使其將白娑勒追之，〔娑，素和翻〕。反為所敗。〔敗，補邁翻〕。
丙午，上急遣中使敕陝虢觀察使李泌發兵防遏，勿令濟河。〔吳法超等自鄜州擅歸，自鄜州，即東北濟河下棧，蓋道蒲趨陝。若從同、華至陝，則不必濟河矣〕。 泌遣押牙唐英岸將兵趣靈寶，〔九域志：靈寶縣，在陝州西四十五里。趣，七喻翻〕。淮西兵已陳於河南矣。〔陳，讀曰陣〕。泌乃命靈寶給其食，淮西兵亦不敢剽 掠。〔剽，匹妙翻〕。明日，宿陝西七里。〔陝西者，陝州之西也，距城七里〕。泌不給其食，遣將將選士四百人〔選士，簡選其驍勇者〕。分為二隊，伏於太原倉之隘道，令之曰：「賊十隊過，東伏則大呼擊之，西伏亦大呼應之，〔呼，火故翻〕。勿遮道，勿留行，常讓以半道，隨而擊之。」〔遮道留行，賊必人自為戰。讓以羊道，隨而擊之，前者得得脫，後者務進，心不在戰，此泌所以制勝〕。又遣虞候集近村少年各持弓、刀、瓦石躡賊後，聞垀亦應而追之。又遣唐英岸將千五百人夜出南門，陳於澗北。〔陳，讀曰：陣〕。明日四鼓，淮西兵起入隘，兩伏發，賊眾驚亂，且戰且戰且走，死者四之一；進遇唐英岸，邀而擊之，賊眾大敗，擒其騾軍兵馬使張崇獻。泌以賊必分兵自山路南遁，又遣都將燕子楚將兵四百自炭竇谷趣長水。〔長水，本隋弘農郡長淵縣，後魏曰南陝，西魏更今名。唐志：長水縣，屬洛州河南府。宋白曰：長水縣本漢盧延昌二年分盧氏東境庫谷巳西、沙渠谷已東為南陝　縣，廢帝改為長淵縣，以縣洛水、長淵為名，唐改長水。九域志：在府西二百四十里。燕，於虔翻。趣，七喻翻；下同〕。賊二日不食，屢戰皆敗，英岸追至永寧東，賊皆潰入山谷。吳法超果帥其眾太半趣長水，〔帥，讀曰：率〕。燕子楚擊之，斬法超，殺其士率三分之二。上以陝兵少，發神策軍步騎五千往助泌，至赤水，聞賊已破而還。上命劉玄佐乘驛歸汴，以詔書緣道誘之，得百三十餘人，至汴州，盡殺之。其潰兵在道，復為村民所殺，〔復扶又翻〕。得至蔡者纔四十七人。吳少誠以其少，〔少，詩紹翻〕。悉斬之以聞；且遣使以幣謝李泌，為其誅叛卒也。〔為，於偽翻〕。泌執張崇獻等六十餘人送京師，詔悉腰斬於鄜州軍門，以令防秋之眾。
3初，雲南王閤羅鳳陷巂州，〔肅宗至德元載，巂州陷，事見二百一十八卷〕。獲西瀘令鄭回。〔西瀘縣，屬巂州，本漢邛縣地，江左置直化郡，置可泉縣，天寶元年改曰西瀘〕。回，相州人，通經術，閤羅鳳愛重之。其子鳳迦異〔迦，求加翻〕。及孫異牟尋、曾孫尋夢湊皆師事之，每授學，回得撻之。及異牟尋為王，〔大曆十四年，異牟尋立，見二百二十六卷〕。以回為清平官。清平官者，蠻相也，〔南詔官曰：坦綽，曰布燮，曰久贊，謂之清平官，所以決國事輕重，猶唐宰相也〕。凡有六人，而國事專決於回。五人者事回甚卑謹，有過，則回撻之。
雲南有眾數十萬，吐蕃每入寇，常以雲南為前鋒，賦斂重數，〔斂，力贍翻。重數，所角翻〕。又奪其險要，立城堡，歲徵兵肋防，雲南苦之。回因說異牟尋復自歸於唐〔說，式芮翻〕。曰：「中國尚禮義，有惠澤，無賦役。」異牟尋以為然，而無路自致，凡十餘年。及西川節度使韋皋至鎮，招撫境上羣蠻，異牟尋潛遣人因羣蠻求內附。皋奏：「今吐蕃棄好，〔好呼到翻〕。暴亂鹽、夏，〔夏，戶雅翻〕。宜因雲南及八國生羌有歸化之心〔八國生羌：白狗君、哥鄰君、逋租君、南水君、弱水君、悉董君、清遠君、咄霸君〕。招納之，以離吐蕃之黨，分其勢。」上命皋先作邊將書以諭之，微觀其趣。〔為南詔內附張本〕。
4張延賞與齊映有隙，映在諸相中頗稱敢言，上浸不悅；延賞言映非宰相器。壬子，映貶夔州刺史。劉滋罷為左散騎常侍，以兵部侍郎柳渾同平章事。
韓滉性苛暴，方為上所任，言無不從；他相充位而已，百【章：乙十六行本「百」下有「官羣」二字；乙十一行本同；孔本同。】吏救過不贍。渾雖為滉所引薦，正色讓之曰：「先相公以褊察為相，不漢歲而罷，〔先相公，謂滉父休也。罷相事見二百一十三卷開元二十一年〕。今公又甚焉。柰何榜吏於省中，〔榜，音彭〕。至有死者！且作福作威，豈人臣所宜！」書洪範曰：臣無有作威作福，其害於而家，丈於而國〕。滉愧，為之少霽威嚴。〔為，於偽翻〕。
5二月，壬戌，以檢，左庶子崔澣充入吐蕃使。
6戊寅，槙海節度使、同平章事、充江、淮轉運使韓滉薨。滉久在二浙，〔大曆十四年，滉觀察二浙。建中二年建節〕。所闢僚佐，各隨其長，無不得人。嘗有故人子謁之，考其能，一無所長，滉與之宴，竟席，未嘗左右視及與並坐交言。〔並坐，謂並肩而坐者。坐，徂臥翻〕。後數日署為隨軍，使監庫門。監，古銜翻。其人終日危坐，吏卒無敢妄出入者。
分浙江東、西道為三：浙西，治潤州：浙東，治越州：宣、歙、池，治宣州；〔武德四年，以宣州之秋浦、南陵二縣置池州；貞觀元年，州廢。永泰元年，復分宣州之秋浦、青陽，饒州之至德，置池州，治秋浦。秋浦，漢石城縣地。宣、歙、池三州，屬江南東道。唐初分十道，江南東、西道與二浙總為江南道。乾元置浙江西道觀度使，兼領宣、歙、饒三州，其後罷領、復領不一。自分二浙為三道，而宣、歙、池三州屬江南東道〕。各置觀察使以領之。
上以果州刺史白志貞為浙西觀察使，〔果州，南充郡，治南充縣。建中四年十二月，白志貞貶恩州司馬中間蓋轉果州刺史，今自刺史復欲用為觀察使〕。柳渾曰：「志貞，憸人，〔憸，利於上，佞人也。又曰：憸詖也，音息廉翻〕。不可復用。」〔復，扶又翻；下同〕。會渾疾，不視事；辛巳，詔下，用之。渾疾間，〔間，如字〕。遂乞骸骨；〔以言不用也〕。不許。
7甲申，葬昭德皇后于靖陵。〔王后，諡昭德。靖陵，在奉天縣東北十里〕。
三月，丁酉，以左庶子李鋯充入吐蕃使。〔銛，思廉翻。吐，從暾入聲〕。
初，吐蕃尚結贊得鹽、夏州，各留千餘人戍之，退屯鳴沙；〔去年冬，吐蕃留兵戍鹽、眅州。鳴沙縣，屬靈州，漢富平縣地。宋白曰：見後。夏，戶雅翻〕。自冬入春，羊馬多死，糧運不繼，又聞李晟炾摧沙，馬燧、渾瑊等各舉兵臨之，大懼，〔晟，成正翻。燧，音遂。渾，戶昆翻，又戶本翻。瑊，古鹹翻〕。屢遣使求和，上米之許。乃遣使卑辭厚禮求和於馬燧，且請脩清水之盟而歸侵地，〔清水盟見二百二十八卷建中四年〕。使者相繼於路。燧信其言，留屯石州，不復濟河，為之請於朝。〔為，於偽翻。以馬燧智略功名而信尚結贊為之請，使其劫盟之謀獲遂，則自損名，而智略不足言〕。
李晟曰：「戎狄無信，不如擊之。」韓遊緕曰：「吐蕃弱則求盟，強則入寇，今深入塞內而求盟，此必詐也！」韓滉曰：「今兩河無虞，若城原、鄯、洮、渭四州，使李晟、劉玄佐之徒將十萬眾戍之，河、湟二十餘州可復也。其資糧之費，臣請主辦。」上由是不聽燧計，趣使進兵。燧請與吐蕃使頰熱俱入朝論之，〔滉，呼廣翻。鄯，以戰翻，又音善。洮，土刀翻。將，即亮翻，又音如字。趣，讀曰促。使，疏吏翻。朝，直遙翻。考異曰：邠志作「論莽熱」，今從實錄〕。會滉薨，燧、延賞皆與晟有隙，欲反其謀，爭言和親便。上亦恨回紇，〔謂陝州之辱也〕。欲與吐蕃和，共擊之，得二人言，正會己意，計遂定。〔史言馬燧、張延賞以私隙誤國〕。
延賞數言「晟不宜久典兵，〔數，所角翻〕。請以鄭雲逵代之。」上曰：「當令自擇代者。」〔令，力丁翻〕。乃謂晟曰：「朕以百姓之故，與吐蕃和親決矣。大臣既與吐蕃有怨，不可復之鳳翔，〔帝敬禮李晟，謂之大臣。之，往也。史言帝忌李晟，因吐蕃請和，將相有隙，而奪其兵柄〕。宜留朝廷，朝夕輔朕；自擇一人可代鳳翔者。」晟薦都虞候邢君牙。君牙，樂壽人也。〔樂壽，本漢河間樂城縣，故城在今縣東南十六里。後魏移縣近古樂壽亭，因改為樂壽。唐初，屬瀛州，永泰中，度屬深州〕。丙午，以君牙為鳳翔尹兼團練使。丁未，加晟太尉、中書令，勳、封如故；〔勳，上柱國；封，西平王〕。餘悉罷之。
晟在鳳翔，嘗謂僚佐曰：「魏徵好直諫，〔好，呼到翻〕。餘竊慕之。」行軍司馬李叔度曰：「此乃儒者所為，非勳德所宜。」晟斂容曰：「司馬失言。晟任兼將相，知朝廷得失不言，何以為臣！」叔度慚而退。〔餘謂李晟欲忠於君，李叔度之言亦可謂忠於李晟〕。及在朝廷，上有所顧問，極言無隱；性沈密，未嘗泄於人。〔朝，直遙翻。沈，持林翻〕。
辛亥，馬燧入朝。燧既來，諸軍皆閉壁不戰，尚結贊遽自鳴沙引歸，〔未白曰：鳴沙縣，屬靈州，本漢富平縣地，後周保定二年於此置會州，建德六年立鳴沙鎮，隋文帝立環州，以大河環曲為名，仍立鳴沙縣屬焉。此地人馬行沙有聲，異於餘沙，故曰鳴沙〕。其眾之乏馬，多徒行者。
崔澣見尚結贊，責以負約。尚結贊曰：「吐蕃破朱泚，〔以武亭之功邀唐，事見二百三十卷元年四月。泚，且禮翻，又音此〕。未獲賞，是以來，而諸州各城守，無由自達。鹽、夏守將以城授我而遁，非我取之也。〔夏，戶雅翻。將，即亮翻〕。今明公來，欲踐脩舊好，〔言欲踐前言以脩舊好。一日，欲踐前跡以脩前好。踐，演翻。好，呼到翻〕。固吐蕃之願也。今吐蕃將相以下來者二十一人，渾侍中嘗與之共事，〔言嘗與渾瑊共討朱泚〕。知其忠信。靈州節度使杜希全、沍原度使李觀皆信厚聞於異域，請使之主盟。」〔尚結贊欲因盟劫執二帥以取涇、靈耳。使，疏吏翻。觀古玩翻〕。
夏，四月，丙寅，澣至長安。辛未，以澣為鴻臚卿，復使入吐蕃語尚結贊曰：〔臚，陵如翻。復，扶又翻；下同。語，牛倨翻〕。「希全守靈，不可出境，李觀已改官，今遣渾瑊盟於清水。」〔清水，漢故縣，唐屬秦州。考異曰：實錄：「崔澣至自鳴沙，傳尚結贊言：『盟會之期及定界之所，唯命是聽。君歸奏決定，當以鹽、夏相還。』又云：『清水之會，同盟者少，是以和好輕慢不成。今蕃相及元帥已下凡二十一人赴盟，靈州節度使杜希全稟性和善，外境所知，請令主此盟會。涇原節度使李觀，亦請同主之。』辛未，以澣為鴻臚卿，充入吐蕃使，令澣報尚結贊：『希全職在靈州，不可出境，李觀又已改官，遣侍中渾瑊充會盟使。』約以五月二十四日復盟於清水。」按尚結贊本怨渾瑊，故欲劫而執之。然則求瑊主盟，乃吐蕃意，非由唐出也。今從鄴侯家傳〕。且令先歸鹽、夏二州。〔令，力丁翻。夏，戶雅翻〕。五月，甲申，渾瑊自鹹陽入朝，以為清水會盟使。戊子，以兵部尚書崔漢衡為副使，司封員外郎鄭叔矩為判官，特進未奉朝為都監。〔未奉朝，宦者也。朝，直遙翻；下同〕。己丑，瑊將二萬餘人赴盟所。
乙巳，尚結贊遣其屬論泣贊來言：「清水非吉地，請盟於原州之土梨樹；既盟而歸鹽、夏二州。」上皆許之。神策將馬有麟奏：「土梨樹多阻險，恐吐蕃設伏兵，不如平涼川坦夷。」〔新唐書地理志：平涼西北五里有吐蕃會盟壇〕。時論泣贊已還，丁未，遣使追告之。
9申蔡留後吳少誠，繕兵完城，欲拒朝會，〔朝，直遙翻〕。判官鄭常、大將楊冀謀逐之，詐為手詔賜諸將申州刺史張伯元等；事泄，少誠殺常、冀、伯元。大將未旻、曹濟奔長安。
10閏月，己未，韋皋復與東蠻和義王苴那時書，〔東蠻跨地二千里。勿鄧、豐琶、兩林，各有大鬼主為之長。苴那時，勿鄧鬼主也。苴，子魚翻〕。使詗伺導達雲南。〔詗，翾正翻，又火迥翻。詗伺，刺探之人也〕。
11庚申，大省州、縣官員，收其祿以給戰士，張延賞之謀也。時新除官千五百人，而當減者千餘人，怨嗟盈路。
12初，韓滉薦劉玄佐可使將兵復河、湟，上以問玄佐，玄佐亦贊成之。滉薨，玄佐奏言：「吐蕃方強，未可與爭。」上遣中使勞問玄佐，〔勞，力到翻〕。玄佐臥而受命。張延賞知玄佐不可用，奏以河、湟事委李抱真；抱真亦固辭。皆由延賞罷李晟兵柄，故武臣皆憤怒解體，不肯為用故也。〔史言張延賞妒功疾能之罪〕。
13上以襄、鄧扼淮西衝要，癸亥，以荊南節度使曹王皋為山南東道節度使，以襄、鄧、復、郢、安、隨、唐七州隸之。
14渾瑊之發長安也，李晟深戒之以盟所為備不可不嚴。張延賞言於上曰：「晟不欲盟好之成，〔好，呼到翻；下同〕。故戒瑊以嚴備。我有疑彼之形，則彼亦疑我矣，盟何由成！」上乃召瑊，切戒以推誠待虜，勿自為猜貳以阻虜情。
瑊奏吐蕃決以辛未盟，延賞集百官，以瑊表稱詔示之〔稱詔，以渾瑊表徧示百官〕。曰：「李太尉謂吐蕃和好必不成，〔李晟時加太尉，故以稱之。吐，從暾入聲。好，呼到翻〕。此渾侍中表也，盟日定矣。」晟聞之，泣謂所親曰：「吾生長西陲，〔李晟，洮州人，長事王忠嗣、李抱玉，皆有功名。長知兩翻〕。備諳虜情，〔諳，烏含翻。諳，悉也〕。所以論奏，但恥朝廷為犬戎所侮耳！」〔朝，直遙翻。自古以來，謂西戎犬戎〕。
上始命駱元光屯潘原，韓遊緕屯洛口，〔潘原縣，屬原州，本陰盤也，天寶更名，時其地巳沒於吐蕃。緕，古回翻。洛口，即水洛口，在瓦亭川東北〕。以為瑊援。元光謂瑊曰：「潘原距盟所且七十里，公有急，元光何從知之！請與公俱。」瑊以詔指固止之。 元光不從，與瑊連營相次，距盟所三十餘裏。元光壕柵深固，瑊壕柵皆可踰也。〔壕，音豪，塹也。柵，測革翻〕。元光伏兵於營西，韓遊緕亦遣五百騎伏於其側， 曰：「若有變，則汝曹西趣柏泉以分其勢。」〔騎，奇寄翻。趣，逡諭翻。唐書地理志：原州有百泉縣。五代史志曰：後魏分平涼置長城郡及黃石縣，隨大業初，改 黃石為百泉。未白曰：時巳沒蕃界〕。
尚結贊與瑊約，各以甲士三千人列於壇之東西，常服者四百人從至壇下。辛未，將盟，尚結贊又請各遣遊騎數十更相覘索，〔更，工衡翻。覘，醜廉翻。索，山客翻〕。瑊皆許之。吐蕃伏精騎數萬於壇西，遊騎貫穿唐軍，〔穿，尺絹翻〕。出入無禁；唐騎入虜軍，悉為所擒，瑊等皆不知，入幕，易禮服。〔禮服，盟會之服〕。虜伐鼓三聲，〔伐鼓，擊鼓也〕。大譟而至，殺宋奉朝等於幕中。〔譟，則緖翻。朝，直遙翻〕。瑊自幕後出，偶得他馬乘之，伏鬣入其銜，馳十餘裏，銜方及馬口，故矢過其背而不傷。唐將卒皆東走，虜縱兵追擊，或殺或擒之，〔銜，戶監翻。過，古禾翻，又古臥翻。將即亮翻〕。死者數百人，〔是後劉昌為涇原帥，收聚劫盟將士亡沒者骸骨，具棺槥衣服，葬於淺水原〕。擒者千餘人，崔漢衡為虜騎所擒。渾瑊至其營，則將卒皆遁去，營空矣。駱元光發伏成陳以待之，〔陳，讀曰陣；下同〕。虜追騎愕眙。〔眙，醜吏翻；驚視也〕。瑊入元光營，追騎顧見邠寧軍西馳，乃還。〔西馳者，韓遊緕所遣趣柏泉之軍也〕。元光以輜重資瑊，〔重，直用翻〕。與瑊收散卒，勒兵整陳而還。
是日上臨朝，謂諸相曰：「今日和戎息兵，社稷之福！」馬燧曰：「然。」柳渾曰：「戎狄，豺狼也，非盟誓可結。今日之事，臣竊憂之！」李晟曰：「誠如渾言。」上變色曰：「柳渾書生，不知邊計；大臣亦為此言邪！」皆伏地頓首謝，因罷朝。〔朝，直遙翻〕。是夕，韓遊緕表言「虜劫盟者，兵臨近鎮。」〔近鎮，言邠寧之近鎮〕。上大驚，街遞其表以示渾。〔倉猝之際，不及遣中使，令街使遞其表以示渾〕。明旦，謂渾曰：「卿書生，乃能料敵如此其審乎！」上欲出幸以避吐蕃，大臣諫而止。
李晟大安園多竹，復有為飛語者，〔復，扶又翻〕。雲「晟伏兵大安亭，謀因倉猝為變。」晟遂伐其竹。
癸酉，上遣中使王子恆齎詔遺尚結贊，〔遺，唯季翻〕。至吐蕃境，不納而。渾瑊留屯奉天。
甲戌，尚結贊至故原州，〔原州，自廣德初沒於吐蕃，城吧墟矣，故曰故〕。引見崔漢衡等曰：「吾飾金械，欲械瑊以獻贊普。今失瑊，虛致公輩。」又謂馬燧之姪弇曰：「胡以馬命，吾在河羊，春草未生，馬不能舉足，當是時侍中渡河掩之，吾全軍覆沒矣！〔在河曲，謂屯鳴沙時，馬燧時屯石州，不渡河。燧加侍中，故以稱之〕。所以求和，蒙侍中力。今全軍得歸，〔今，當作令〕。柰何拘其子孫！」命弇與宦官俱文珍、渾瑊將馬寧俱歸。〔獨遣弇歸，尚結贊雖有此言，馬燧諱之，掩覆而不傳矣。俱文珍歸，則必言之於帝。馬　寧歸，則必言之於渾瑊。中外傳播，燧不可得而掩也。所以間燧者，可謂巧矣〕。分囚崔漢衡等於河、廓、鄯州。上聞尚結贊之言，由是惡馬燧。〔馬燧信尚結贊之言而為之請和，既墮其計伏；德宗又信尚結贊之間而惡馬燧，又墮其計焉。然德宗但知惡馬燧，而不知惡張延賞，又何也﹖惡，烏路翻〕。
六月，丙戌，以馬燧為司徒兼侍中，罷其副元帥、節度使。
初，吐蕃尚結贊惡李晟、馬燧、渾瑊，曰：「去三人，則唐可圖也。」於是離間李晟，〔惡，烏路翻。去，羌呂翻。間，古莧翻〕。因馬燧以求和，欲執渾瑊以賣燧，使並罪，困縱兵直犯長安，會失渾瑊而止。張延賞慚懼，謝病不視事。
15以陝虢觀察使李泌為中書侍郎、同平章事。
16河東都虞候李自良從馬燧入朝，上欲以為河東節度使，自良固辭曰：「臣事燧日久，〔馬燧初鎮河東，即親任李自良〕。不欲代之為帥。」〔帥，所類翻〕。乃以為右龍武大將軍。明日，自良入謝，上謂之曰：「卿於馬燧，存軍中事分，〔分扶問翻〕。誠為得禮。然北門之任，非卿不可。」卒以自良為河東節度使。〔卒，子恤翻〕。
17吐蕃之戍鹽、夏者，饋運不繼，人多病疫思歸，尚結贊遣三千騎逆之，悉焚其盧舍，毀其城，驅其民而去。靈鹽節度使杜希全遣兵分守之。
18韋皋以雲南　頗知書，壬辰，自以書招諭之，令趣遣使入見。〔趣，讀曰促。見，賢遍翻；下同〕。
19李泌初視事，〔入政事堂視事也〕。壬寅，與李晟、馬燧、柳渾俱入見。上謂泌曰：「卿昔在靈武，已應為此官，卿自退讓。〔事見二百一十九卷肅宗至德元載〕。朕今用卿，欲與卿有約，〔此亦帝猜忌發見之一端也〕。卿慎勿報仇，有恩者朕當為卿報之。」〔為，於偽翻〕。對曰：「臣素奉道，不與人為仇。李輔國、元載皆害臣者，今自斃矣。素所善及有恩者，率已顯達，或多零落，臣無可報也。」上曰：「雖然，有小恩者，亦當報之。」對曰：「臣今日亦願與陛下為約，可乎﹖」上曰：「何不可！」願陛下勿害功臣。臣受陛下厚恩，固無形跡。李晟、馬燧有大功於國，聞有讒之者，雖陛下必不聽，然臣今日對二人言之，欲其不自疑耳。陛下萬一害之，則宿衛之士，方鎮之臣，無不憤惋而反仄，〔惋，烏貫翻〕。恐中外之變不日復生也！〔復，扶又翻 〕。人臣苟蒙人主愛，信則幸矣，官於何有！臣布靈武之日，未嘗有官，而將相皆受臣指畫；陛下以李懷光為太尉而懷光愈懼，遂至於叛。此皆陛下所親見也。今晟、燧富貴已足，苟陛下坦然待之，使其自保無虞，國有事則出從征伐；無事則入奉朝請，何樂如之！〔樂，音洛〕。故臣願陛下勿以二臣功大而忌之，二臣勿以位高而自疑，則天下永無事矣。」〔惋，烏貫翻。樂，音洛。李泌不特欲使李晟、馬燧無自疑之心，亦以德宗猜忌，開廣而言之耳〕。上日：「朕始聞卿言，聳然不知所謂。及聽卿析，乃知社稷之，至計也！朕謹當書紳，二大臣亦當共保之。」晟、燧皆起，泣謝。
上困謂泌曰：「自今凡軍旅糧儲事，卿主之；吏、禮委延賞；刑法委渾。」泌曰：「不可。陛下不以臣不才，使待罪宰相。宰相之職，不可分也，非如給事則有吏過、兵過，〔吏部、兵部主文、武選。凡奏擬皆過門下省，百司奏抄，侍中既審，給事中讀之，有違失則駮正〕。舍人則有六押；〔唐制：中書舍人六員，佐宰相判案，同署乃奏。六典：中書舍人六人，分押六司署〕。至於宰相，天下之事鹹共平章。若各有所主，是乃有司，非宰相也。」上笑曰：「朕適失辭，卿言是也。」泌請復所減州、縣官。〔是年閏月，用張延賞之言，大省州、縣官〕。上曰：「置吏以為人也，〔為，於偽翻；下誰為、第為、具為同〕。今戶口減於承平之時三分之二，而吏員更增，可乎﹖」對曰：「戶口雖減，而事多於承平且十倍，吏得無增乎！且所減皆有職而賾官不減，此所以為未當也。〔當，丁浪翻〕。至德以來置額外官，敵正官三分之一，若聽使計日得資然後停，加兩選授同類正員官。〔停字，句斷。謂計其在官之日敘資，然後隨所減員而停其官。又加以文武兩選，授以正員官，與其元所居官類者〕。如此，則不惟不怨，兼使之喜矣。」又請諸未出閤者不除府官，〔此泌所謂賾官不減者，因請減而除〕。上皆從之。乙卯，詔先所減官，並復故。
20初，張延賞在西川，與東川節度使李叔明有隙。上入駱谷，〔謂上自奉天幸山南時也〕。值霖雨，道塗險滑，衛士多亡歸朱泚，叔明之子昇〔考異曰：鄴侯家傳及舊叔明傳皆作「擶」，今從實錄及舊蕭復傳〕。及郭子儀之子曙、令狐彰之子建等六人，恐有姦人危乘輿，相與齧臂為盟，著行幐、汀揞，〔乘，繩證翻。著，陟略翻。「幐」，當「縢」，徒登翻。行縢，以邪幅纏足膞腸。詩采菽：斜幅在下。傳雲：幅，偪也，所以自偪東也。箋雲：邪幅，如今行縢也。偪東其脛，自足至膝。正義曰：邪纏於足，謂之邪幅。釘揞，以皮為之，外施油蠟，底著鐵釘。揞，音戶皆翻〕。更鞚上馬以至梁州，〔更，工衡翻。鞚，苦頁翻〕。他入皆不得近。〔近，其靳翻〕。及還長安，上皆以為禁衛將軍，寵遇甚厚。張延賞知昇私出入郜國大長公主第，〔郜國，肅宗之女，初嫁裴，徽，又嫁蕭昇。唐制：皇姑為大長公主，正一品。郜，古到翻。長，知丈翻〕。密以白上。上謂李泌曰：「郜國已老，昇年少，何為如是！〔泌，薄必翻。少，始照翻〕。殆必有故，卿宜察之。」泌曰：「此必有欲動搖東宮者。誰為陛下言之﹖」上曰：「卿勿問，第為朕察之。」〔為，於偽翻〕。泌曰：「必延賞也。」上曰：「何以知之﹖」泌具為上言二人之隙，〔言延賞與昇父叔明有隙〕。且曰：「昇承恩顧，典禁兵，延賞無以中傷，〔中，竹仲翻〕。而郜國乃太子蕭妃之母也，故欲以此陷之耳。」上笑曰：「是也。」泌因請除昇他官，勿令宿衛以遠嫌。〔遠，於願翻〕。秋，七月以昇為詹事。郜國，肅宗之女也。
21甲子，割振武之綏、銀二州，以右羽林將軍韓潭為夏、綏、銀節度使，帥神策之士五千、朔方、河東之士三千鎮夏州。〔夏，戶雅翻。使，疏吏翻。帥，讀曰率〕。
22時關東防秋兵大集，國用不充，李泌奏：「自變兩稅法以來，〔兩稅事始見二百二十六卷建中元年〕。藩鎮、州、縣多違法聚斂。繼以朱泚之亂，爭榷率、徵罰以為軍資，點募自防；〔斂，力贍翻。泚，且禮翻，又音此。榷率者，拘榷而敷率。徵罰者，吏民有罪，罰使納錢穀以免罪而如數徵之也。凡此皆州鎮以充軍資，點募強壯以自防衛。榷，古嶽翻〕。泚既平，自懼違法，匿不敢。　請遣使以詔旨赦其罪，但令革正，自非於法應留使、留州之外，悉輸京師。〔令，力丁翻。留使者，留以應本道節度、觀察使徵調。留州者，留以給本州經用〕。其官典逋負，可徵箸徵之，難徵者釋之，以示寬大；敢有隱沒者，重設告賞之科而罪之。」〔重設賞格，告者依格給賞而罪其隱沒者〕。上喜曰：「卿策甚長，然立法太寬，恐所得無幾！」對曰：「茲事臣固熟思之，寬則獲多而速，急則獲少而遲。蓋以寬則人喜於免罪而樂輸，〔少，始紹翻。樂，音洛〕。急則競為蔽匿，非推鞫不能得其，財不足濟今日之急而皆入於姦吏矣。」上曰：「善」以度支員外郎元友直為河南、江、淮南句勘兩稅錢帛使。〔度，徒洛翻。句，音勾。使，疏吏翻〕。
初，河、隴既沒於吐蕃，〔代宗初年，河、隴陷沒。吐，從暾入聲〕。自天寶以來，安西、北庭奏事及西域使人在長安者，歸路既絕，人馬皆仰給於鴻臚，禮賓委府、縣供之，仰，牛向翻。臚，陵如翻。鴻臚掌四夷之客，有禮賓院。府縣，謂京兆府及其所赤縣、畿縣也〕。於度支受直。度支不時付直，長安市肆不勝其弊。〔度，徒洛翻。勝，音升〕。李泌知胡客留長安久者，或四十餘年，皆有妻子，買田宅，舉質取利，〔舉者，舉貸以取倍稱之利也。質者，以物質錢，計月而取其利也〕。安居不欲歸，命檢括胡客有田宅者停其給。凡得外國朝貢使者留京師數十年不聽歸乎！〔朝，直遙翻〕。今當假道於回紇，或自海道各遣歸國。有不願歸，當於臚自陳，授以職位，給俸祿為唐臣。人生當乘時展用，豈可終身客死邪！」於是胡客無一人願歸者，泌皆分隸神策兩軍，王子、使者為散兵馬使或押牙，〔散，悉亶翻〕，餘皆為卒，禁旅益壯。鴻臚所給胡客纔十餘人，歲省度支錢五十萬緡；市人皆喜。〔免供億，故喜〕。
上復問泌以復府兵之策。〔上復，扶又翻〕。對曰：「今歲徵關東卒戍京西者十七萬人，計步食粟二百四萬斛。今粟鬥直百五十，為錢三百六萬緡。國家比遭饑亂，〔比，毗至翻〕。經費不充，就使有錢，亦無粟可糴，未暇議復府兵也。」上曰：「然則柰何﹖亟減戍卒歸之，何如﹖」對曰：「陛下【章：乙十六行本「下」下有「誠能」二字；乙十一行本同；孔本同；張校同。】用臣之言，可以不減戍卒，不擾百姓，糧食皆足，粟麥日賤，府兵亦成。」上曰：「苟能如是，何為不用！」對曰：「此須急為之，過旨日則不及矣。今吐蕃久居原、會之間，【章：乙十六行本「會」作「蘭」；乙十一行本同；退齋校同。】以牛運糧，糧盡，牛無所用，請發左藏惡繒染為綵纈，〔藏，徂浪翻。惡繒，積於庫藏年深以致脆惡者。纈，戶結翻。撮綵以線結之而後染色，既染則解其結，凡結處皆元色，餘則入染色矣，其色斑斕，謂之纈〕。因黨以市之，每頭不二三匹，計十八萬匹，可致六萬餘頭。又命諸冶鑄農器，糴麥種，〔種，章勇翻；下其種同〕。分賜沿邊軍鎮，募戍卒，耕荒田而種之，約明年麥熟佔償其種，其餘據時價五分增一，官為糴之。〔為，於偽翻〕。來春種禾亦如之。關中土沃而久荒，所收必厚。戍卒獲利，耕者浸多。邊地居人至少，軍士月食官糧，粟麥無所售，其價必賤，名為增價，實比今歲所減多矣。」上曰：「善！」即命行之。
泌又言：「邊地官多闕，請募人入粟以補之，可足今歲之糧。」上亦從之，因問曰：「卿言府兵亦集，如何﹖」對曰：「戍卒因屯田致富，則安於其土，不復思歸。〔復，扶又翻〕。舊制，戍卒三年而代，及其將漢，下令有願留者，即以所開田為永業。家人願來者，本貫給長牒續食而遣之。〔戍兵家口，發赴邊鎮者，本貫為給長牒，所過郡縣續食，以至戍所〕。據應募之數，移報本道，雖河朔諸帥得免更代之煩，〔帥，所類翻。更，工衡翻〕。亦喜聞矣。〔喜，許記翻〕。不過數番，則戍卒【章：乙十六行「卒」下有「皆」字；乙十一行本同；孔本同；張校同。】土著，〔著，直略翻〕。乃悉以府兵之法理之，〔理，治也〕。是變關中之疲弊為富強也。」上喜日：「如此，天下無復事矣。」〔泌所謂復府兵之策，當以積漸而成。帝遽謂之天下無復事，是但喜其言之可聽而不察其事非旦暮之可集也〕，泌曰：「未也。臣能不用中之使吐蕃自困。」上曰：「計將安出﹖」對曰：「臣未敢言之，俟麥禾有效，然後可議也。」上固問，不對。泌意欲結回紇、大食、雲南與共圖吐蕃，令吐蕃所備者多；知上素恨回紇，恐聞之不悅，並屯田之議不行，故不肯言。既而戍應募，願耕屯田者什五六。〔自李泌為相，觀其處置天下事，姚崇以來未之有也。史臣謂其出入中禁，事四君，數為權倖所疾，常以智免。好縱橫大言，時時讜議，能寤移人主意。然常持黃、老、鬼神說，故為人所譏。餘謂泌以智免，信如史臣言矣。然其縱橫大言，持黃、老、鬼神說，亦智也。泌處肅、代父子之間，其論興復形勢，言無不效。及張、李之間，所以保右代宗者，言無不行。元載之讒疾，卒能自免，可謂智矣。至其與德宗論天下事，若指諸掌。以肅、代之信泌而泌不肯為相，以德宗之猜忌而泌夷然當之，亦智也。嗚呼！仕而得君，諫行言聽，則致身宰輔宜也。歷事三世，潔身遠害，筋力向衰，乃方入政事堂與新貴人伍。所謂經濟之略，曏未能而得君，諫行言聽，則致身宰輔宜也。歷事三世，潔身遠害，叚力向衰，乃方入政事堂與新貴人伍。所謂經濟之略，曏未能為肅、代吐者，盡為德宗吐之。豈德宗之度弘於祖父邪！泌蓋量而後入耳。彼德宗之猜忌刻薄，直如蕭、姜，謂之輕已賣直；功如李、馬，忌而置之散地；而泌也恣言無憚。彼其心以泌為祖父舊人，智略無方濟中興，其敬信之也久矣，泌之所以敢當相位者，其自量亦番矣，庸非智乎！其持黃、老、鬼神說，則子房欲從赤松遊之故智也。但子房功成後為之，泌終始篤好之耳〕。
23壬申，賜駱元光姓名李元諒。
24左僕射、同平章事張延賞薨。〔射，寅謝翻。薨，呼肱翻〕。
