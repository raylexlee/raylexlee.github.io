△卷第一百二十九
宋紀十一〔起屠維大淵獻（己亥），盡閼逄執徐（甲辰），凡六年。〕
世祖孝武皇帝下
大明三年（己亥、四五九）
1春，正月，己巳朔，兗州兵與魏皮豹子戰不高平，兗州兵不利。〕
2己丑，以驃騎將軍柳元景為尚書令，〔驃，匹妙翻。〕右僕射劉遵考為領軍將軍。
3己酉，魏河南公伊與卒。〔與，蒲撥翻。卒，子恤翻。〕
三月，乙卯以揚州六郡為王畿；〔六郡：丹陽、淮南、宣城、吳郡、吳興、義興也。〕更以東揚州為揚州，徙治會稽，〔置東揚州見上卷孝建元年。會，工外翻。〕猶以星變故也。〔星變見上卷孝建三年。〕
5三月，庚寅，以義興太守垣閬為兗州刺史。閬，遵之子也。〔垣遵，即垣苗也。武帝西征長安，使遵守洛當城；城據河、濟之會，後人謂之垣苗城。守，式又翻。〕
6夏，四月，乙巳，魏主立其弟子推為京兆王。
7竟陵王誕知意忌之，亦潛為之備；因魏人入寇，修城浚隍，聚糧治仗。〔治，直之翻。〕誕記室參軍江智淵知誕有異志，請假先還建康，〔假，古訝翻。假，休假也。〕上以為中書侍郎。智淵，夷之弟子也，〔江夷，江湛之父；夷之弟曰僧安。〕少有操行，〔少，詩照翻。操，七到翻。行，下孟翻。〕沈懷文每稱之曰：「人所應有盡有，人所應盡無者，其雖江智淵乎！」
是時，道路皆雲誕反。會吳郡民劉成上書稱：「息道龍昔事誕，〔息，子也。〕見誕在石頭城修乘輿法物，習唱警蹕。〔此對言誕為揚州刺史時。誕時一心奉上，必無是事，劉成誣告之也。乘，繩證翻。〕道龍憂懼，私與伴侶言之，誕殺道龍。」〔考異曰：宋略、南史作「道就」。今從宋書。〕又豫章民陳談之上書稱：「弟詠之在誕左右，見誕書陛下年紀姓諱，往巫鄭師憐家祝詛。〔祝，職叔翻。詛，莊助翻。〕詠之密以啟聞，誕誣詠之乘酒罵詈，殺之。」〔劉道龍、陳詠之蓋先皆為誕所殺，其父兄希指誣告以報子弟之讎耳。詈，力智翻。〕上乃令有司奏誕罪惡，請收付廷尉治罪。〔治，直之翻。〕乙卯，詔貶誕篾為侯，遣之國。詔書未下，〔下，遐稼翻。〕先以羽林禁兵配兗州刺史垣閬，使以之鎮為名，與給事中戴明寶襲誕。
閬至廣陵，誕未悟也。明寶夜報誕典籤蔣成，使明晨開門為內應。成以告府舍人許宗之，〔宗之，竟陵王府舍人也。〕宗之入告誕；誕驚起，呼左右及素所畜養數百人〔畜，許六翻。〕執蔣成，勒兵自衛。天將曉，明寶與閬帥精兵數百人猝至，而門不開；誕已列兵登陴，〔帥，讀曰率。陴，頻彌翻。〕自在門上斬蔣成，赦作徒、繫囚，〔作徒，坐徒罪居作者。繫囚，逮捕在獄者。〕開門擊閬，殺之，〔考異曰，宋略雲己亥殺閬。按本紀，乙卯貶誕爵，今從之。〕明寶從間道逃還。〔間，古莧翻。〕詔內外纂嚴。〔考異曰：宋略乙亥纂嚴。按長曆，是戊戌朔，無乙亥；蓋己亥也。〕以始興公沈慶之為車騎大將軍、開府儀同三司、南兗州刺史，將兵討誕。〔騎，奇寄翻。將，即亮翻；下同。〕甲子，上親總禁兵頓宣武堂。
司州刺史劉季之，誕故將也，〔誕為會稽，季之為參軍，及起兵討元兇，以季之為將。〕素與都督宗愨有隙，〔宗愨為豫州，兼督司州。〕聞誕反，恐為愨所害，委官，間道自歸朝廷，至盱眙，盱眙太守鄭瑗疑季之與誕同謀，邀殺之。〔盱眙，音籲怡。〕
沈慶之至歐陽，〔水經註曰；吳城邗溝，通江、淮。自永和中，江都水斷。其水上承歐陽，引江入埭，六十里至廣陵城。餘據北地則今之真州閘也。〕誕遣慶之宗人沈道愍齎書說慶之，餉以玉環刀。慶之遣道愍反，數以罪惡。誕焚郭邑，驅居民悉使入城，閉門自守，〔說，輸芮翻。數，所具翻。守，手又翻。〕分遣書檄，邀結遠近。時山陽內史梁曠，家在廣陵，誕執其妻子，遣使邀曠，曠斬使拒之；〔使，疏吏翻。〕誕怒，滅其家。
誕奉表投之城 外曰：「陛下信用讒言，遂令無名小人來相掩襲；　不任枉酷，〔任，音壬。〕即加誅翦。雀鼠貪生，仰違詔敕。今親勒部曲，鎮，扞徐、兗。先經何福，同生皇家 ﹖〔誕於帝同氣也，故云然。〕今有何愆，便成胡、越﹖陵鋒蹈【章：甲十一行本「蹈」作「奮」；乙十一行本同；孔本同。】戈，萬沒豈顧；〔萬沒，猶言萬 死也。〕盪定之期，冀在旦夕。」又曰：「陛下宮帷之醜，豈可三緘！」〔家語：孔子觀周，入后稷之廟，有金人，三緘其口而銘其背曰：「古之慎言人也。」〕上大怒，凡誕左右、腹心、同籍、期親在建康者並誅之，〔同籍，諸同宗屬之籍者；期親，謂期喪之親也。〕死者以千數，或有家人已死，方自城內出奔者。
慶之至城下，誕登樓謂之曰：「沈公垂白之年，〔白髮下垂，故曰垂白。〕何苦來此！」慶之曰：「朝廷以君狂愚，石足勞少壯故耳。」〔少，詩照翻。〕
上慮誕奔魏，使慶之斷其走路，〔斷，音短。〕慶之移營白土，去城戎八里，又進軍新亭。〔此新亭在廣陵城外，非建康之新亭也。〕豫州刺史宗愨、徐州刺史劉道隆並帥眾來會；〔帥，讀曰率。〕兗州刺史沈僧明，慶之兄子也，亦遣兵助慶之。先是誕誑其眾，雲「宗愨助我」；愨至，繞城躍馬呼曰：「我，宗愨也！」〔先，悉薦翻。呼，火故翻。誑，居況翻。〕
誕見諸軍大集，欲棄城北走，留中兵參軍申靈賜守廣陵；自將步騎數百人，〔將，即亮翻。騎，奇寄翻。〕親信並自隨，聲雲出戰，邪趨海陵道，〔晉安帝分廣陵立海陵郡，今泰州也。誕自廣陵北門聲言出戰，邪而趨東，則海陵之路。趨，七喻翻。〕慶之遣龍驤將軍武念追之。〔驤，思將翻。〕誕行十餘裏，眾皆不欲去，互請誕還城，誕曰：「我還易耳，卿能為我盡力乎﹖」眾皆許諾。誕乃復還，〔易，以豉翻。為，於偽翻。復，扶又翻。〕築壇歃血以誓眾，〔歃，色洽翻。〕凡府州文武皆加秩。〔府，司空、竟陵王府；州，南兗州。〕以主簿劉琨之為中兵參軍；琨之，遵考之子也。〔劉遵考時在朝為尚書右僕射。〕辭曰：忠孝不得並。琨之老父在，不敢承命。」誕囚之十餘日，終不受，乃殺之。
右衛將軍垣護之、虎賁中郎將殷孝祖等擊魏還，至廣陵，上並使受慶之節度。〔賁，音奔。〕慶之進營，逼廣陵城。誕餉慶之食，提挈者百餘人，出自北門；慶之不開視，悉焚之。誕於城上授函表，〔「授」，南史作「投」，當從之。〕請慶之為送，慶之曰：「我受詔討賊，不得為汝送表。汝必欲歸死朝廷，自應開門遣使，吾為汝護送。」〔誕之為此，以帝猜忍，欲以間慶之也。慶之峻絕之，蓋亦自為謀耳。為，於偽翻。〕
8東揚州刺史顏竣遭母憂，送喪還都，上恩待猶厚，竣時對親舊有怨言，〔竣，七倫翻。〕或語及朝廷得失。會王僧達得罪，〔僧達死見上捲上年。〕疑竣譖之；將死，具陳竣前後怨望誹謗之語。上乃使御史中丞庾徽之劾奏，免竣官。〔鄭樵曰：御史之名，周官有之，蓋掌贊書而授法令，非今任也。戰國時，栔、趙澠池之會，各命御史事。又，淳于髡謂齊王曰：「御史在前，」則皆記事之任。至秦、漢為糾察之任。〕竣愈懼，上啟陳謝，且請生命；上益怒，詔答曰：「卿乩訐怨憤，已孤本望；乃復過煩思慮，懼不自全，〔訐，居謁翻。復，扶又翻；下復沈同。〕豈為下事上誠節之至邪！」乃竟陵王誕反，上遂誣竣與誕通謀，五月，收竣府廷尉，先折其足，〔折，而設翻。〕然後賜死。妻子徙交州，至宮亭湖，〔宮亭湖，即彭蠡湖，在彭澤縣西。〕復沈其男口。〔沈，持林翻。顏竣竣失職怨望，固為可罪；而自尋陽東下之時，保護之功，不可忘也。既殺其身，又沈其男口，孝武帝亦少恩哉！〕
9六月，戊申，魏主如陰山。
10上命沈慶之為三烽於桑裏，〔桑裏，在廣陵城西南。〕若克外城，舉一烽，克內城，舉兩烽，擒劉誕，舉三烽；璽書督趣，前後相繼。〔璽，斯氏翻。趣，讀日促。〕慶之焚其東門，塞塹，造攻道，立行樓、土山並諸攻具，〔塞，悉則翻。塹，七豔翻。為樓車推進以攻城，故曰行樓。〕值久雨，不得攻城。上使御史中丞庾徽之奏色慶之官，詔勿問以淚之。自四月至於秋七月，雨止，城猶未拔。上怒，命太史擇日，將自濟江討誕；太宰義恭固諫，乃止。
誕初閉城拒使者，〔使，疏史翻。〕記室參軍山陰賀弼固諫，誕怒，抽刀向之，乃止。誕遣兵出戰屢敗，將佐多踰城出降。〔將，即亮翻。降，戶江翻；下同。〕或勸弼宜早出，弼曰：「公舉兵向朝廷，此事既不可從；荷公厚恩，又義無違背，〔荷，下可翻。背，蒲妹翻。〕唯當以死明心耳！」乃飲藥自殺。參軍何庚之謀開門納官軍，不果，斬關出降。誕為高樓，置康之母於其上，暴露之，不與食，母呼庚之，收日而死。誕以中軍長史濮【章：甲十一行本「濮」作「濟」；乙十一行本同；孔本同。】陽範義為左司馬。〔濮，博木翻。〕義母妻子皆在城內，或謂義曰：「事必不振，〔言誕必陷敗不能振起也。〕子其行乎！」義曰：「吾，人吏也；〔人吏，言為人之佐吏。〕子不可以棄母，吏不可以叛君。必若何康之而活，吾弗為也。」
沈慶之帥眾攻城，身先士卒，親犯矢石，〔帥，讀曰率。先，悉薦翻。〕乙巳，克其外城；乘騰而進，又克小城。誕聞兵入，走趨後園，〔趨，七喻翻。〕隊主沈胤之等追之，擊傷誕，墜水，引出，斬之。誕母、妻皆自殺。〔誕母，文帝殷脩華；妻，徐妃。〕
上聞廣陵平，出宣陽門，敕左右皆呼萬歲。侍中蔡興宗陪輦，上顧曰：「卿何獨不呼﹖」興宗正色曰：「陛下今日正應涕泣行誅，豈得皆稱萬歲！」〔謂同氣相殘，乃天理人倫之變；必若以義滅親，應涕泣而行誅也。〕上不悅。
詔貶誕姓留氏；廣陵城中士民，無大小悉命殺之。沈慶之請自五尺以下全之，其餘男子皆死，女子以為軍賞；猶殺三千餘口。長水校尉宗越臨決，皆先刳腸抉眼，〔抉，於決翻。〕或笞面鞭腹，苦酒灌創，然後斬之，〔苦酒，蓋醯之類也。創，初良翻。〕越對之，欣欣若有所得。〔史言宗越之忍。〕上聚其首於石頭南岸為京觀，〔沈慶之蓋悉獻其首，故聚於石頭南岸。觀，古玩翻。〕侍中沈懷文諫，不聽。〔史言當時近侍皆正人，但諫不行、言不聽耳。〕
初，誕自知將敗，使黃門呂曇濟與左右素所信者將世子景粹匿於民間，〔將，摧也。曇，徒含翻。〕謂曰：「事若不濟，思相全脫；如其不免，可深埋之。」〔謂深埋景粹之屍也。〕各分以金寶齎送。既出門，並散走；唯曇濟王去，攜負景粹十餘日，捕得，斬之。
臨川內史羊璿坐與誕素善，下獄死。〔璿，音旋。下，遐稼翻。〕
擢梁曠為後將軍，贈劉琨之給事黃門侍郎。
蔡興宗春旨慰勞廣陵。興宗與範義素善，收斂其屍，送喪歸豫章。〔範義蓋寓居豫章也。蔡興宗之先亦濟陽。勞，力到翻。斂，力贍翻。〕上謂曰：「節何敢故觸王憲﹖」興宗抗對曰：「陛下自殺賊，臣自葬故交，何不可之有！」上有凓色。〔兄弟、朋友，皆天倫也。興宗能不忘故交，而帝忍誅屠同氣，故凓。〕
宗越治軍嚴，善為營陳。每數萬人此頓，越自騎馬行前，使軍人隨其後，馬止營合，未嘗參差。〔治，直之翻。陳，讀曰陣。參，初今翻；差，叉宜翻，又初佳翻；參差，不齊也。〕
11辛未，大赦。〔廣陵既平，故肆赦。〕
12丙子，以丹楊尹劉秀之為尚書右僕射。
13丙戌，以南兗州刺史沈慶之為司鑋，刺史如故。
14八月，庚戌，魏主如雲中；壬戌，還平城。
15九月，壬辰，築上林苑於玄武湖北。〔文帝元嘉二十二年，築北隄，立玄武湖於樂遊苑北。〕
16初，晉人築南郊壇於巳位，尚書右丞徐爰以為非禮，詔徙於牛頭山西，〔牛頭山在今建康府上元縣南四十里，兩峯如闕。〕直宮城之午位。及廢帝即位，以舊地為吉，復還故處。〔復，扶又翻。史終言之。〕帝又命尚書左丞荀萬秋造五路，依金根車，加羽葆蓋。〔五路之制與金根車不同，加羽葆蓋，愈非古矣。沈約曰：秦閱三代之車，獨取殷制。古曰桑根車，秦曰金根車。〕
四年（庚子、四六○）
1春，正月，甲子朔，魏大赦，改元和平。
2乙亥，上耕籍田，大赦。
3己卯，詔祀郊廟，初乘玉路。
4庚寅，立皇子子勛為晉安王，〔勛，古勳字。〕子房為尋陽王，子頊為歷陽王，子鷥為襄陽王。
5魏散騎侍郎馮闡來聘。〔散，悉亶翻。騎，奇寄翻。〕
6二月，魏衛將軍樂安王良討河西叛胡。〔以下文叛胡詣長安首罪觀之，此河西蓋謂自龍門木至華陰河之西岸也。〕
7三月，魏人寇北陰平，〔陰平道，漢屬廣漢屬國都尉，晉武帝泰始中，分立陰平郡，宋分立南陰平、北陰平二郡。五代志：普安郡陰平縣，宋立北陰平郡。宋白曰：文州陰平郡，戰國時氐、羌所據。永嘉之後，羌虜數叛，遂立郡以逼之。輿地誌雲：晉永嘉末，太守王鋻以郡降李雄，晉人於是悉流移於蜀漢，其氐、羌並屬楊荿搜，此郡不復預受正朔，故南史諸志悉無所錄。其晉人流寓於蜀者，仍於益州立南、北二陰平；寓於漢中者，亦於梁州立南、北二陰平。〕朱提太守楊歸子擊破之。〔考異曰：宋帝紀：「索虜寇北陰平，孔擊破之。」按郡縣名無「壯降平」及「孔堤」、「北陰平」，參酌二書，當為朱提。今按魏收地形志，武都郡有孔堤縣。五代志：武都建威縣，後周併西魏之孔堤郡及縣入焉。此時魏人蓋寇北陰平之孔堤，為北陰平太守楊歸子所所破也。當從宋紀。朱提郡在南中，時屬寧州，去陰平甚遠，蓋考異誤以宋紀、宋略二書所載合為朱提也，當讀作孔堤，屬上句。宋略所謂「壯降平」，亦「北陰平」三字之誤，「朱」字於下文無所附唂，當為衍字。〕
8甲申，皇后親桑於西郊，皇太后觀禮。
9夏，四月，魏太后常氏殂。〔本保太后，尊為太后，見一百二十七卷文帝元嘉三十年。〕五月，癸丑，魏葬昭太后於鳴雞山。〔魏土地記曰：下洛城東北三十里有延河，東流，北有鳴雞山。史記：趙襄子殺代王於夏屋，其姊為代王夫人，襄子迎之，至此，曰：「代已亡矣，吾將安歸乎！」遂磨笄於山而自殺。代人憐之，為立祠焉，因名為磨笄山。每夜有野雞羣鳴王祠屋上，故亦謂之鳴雞山。杜佑曰：媯州治懷戎縣，有鳴雞山，本名磨笄山。〕
10丙戌，尚書左僕射褚湛之卒。
11吐谷渾王拾寅兩受宋、魏爵命，〔吐，從暾入聲。谷，音浴。〕居止出入，擬於王者，魏人忿之。定陽侯曹安表言：「拾寅今保白蘭，若分軍出其左右，必走保南山，不過十日，人畜乏食，可一舉而定。」六月，甲午，魏遣徵西大將軍陽平王新成等督統萬、謂平諸軍出南道，南郡公中山李惠等督涼州諸軍出道，以擊吐谷渾。
12魏崔浩之誅也，〔見一百二十五卷未文帝元嘉二十七年。〕史官遂廢，至是復置。〔復，扶又翻。〕
13河西叛胡詣長安首罪，〔樂安王良兵威臨之，故首罪。首，式又翻。〕魏遣使者安慰之。
14秋七月，遣使如魏。
15甲戌，開府儀同三司何尚之卒。
16壬午，魏主如河西。
17魏軍至西平，〔西平，漢漢落都之地；禿髮所都樂都，即落都也；唐為鄯州。〕吐谷渾王拾寅走保南山。九月，魏軍濟河追之，會疾疫，引還，獲雜畜三【章：十一行本「三」作「二」；乙十一行本同，孔本同。】十餘萬。〔畜，許又翻。〕
18庚午，魏主還平城。
19丁亥，徙襄陽王子鷥為新安王。
20冬，十月，庚寅，詔沈慶之討綠江蠻。
21前廬陵內史周朗，言事切直，〔見一百二十七卷文帝元嘉三十年。〕上銜之，使有司奏朗居母喪不如禮，傳送寧州，〔傳，知戀翻，又直戀翻。〕於道殺之。朗之行也，侍中蔡興宗方在直，請與朗別；坐白衣領職。〔蔡興宗立於猜暴之朝，葬範義，別周朗，犯時主之怒而不加刑，素行有以孚乎人也。〕
22十一月，魏散騎常侍盧度世等來聘。〔散，悉亶翻。騎，奇寄翻。〕
23是歲，上徵青、冀二州刺史顏顏師伯為侍中。師伯以諂佞被親任，〔被，皮義翻。〕羣臣莫及，多納貨賄，家累千金。上嘗與之樗蒲，上擲得雉，自謂必勝；師伯次擲，得盧，〔樗蒲採名：有黑犢，有雉，有盧；得盧者勝。〕上失色。師伯遽斂子曰：「幾作盧！」〔子，五木也。此亦師伯為佞之一端。幾，居希翻。〕是日，師伯一輸百萬。
24柔然攻高昌，殺沮渠安周，滅沮渠氏，〔文帝元嘉十六年，魏克涼州，沮渠無諱與弟安周西走，保據高昌，今為柔然所滅。沮，子餘翻。〕以闞伯周為高昌王。高昌稱王自此始。
五年（辛丑、四六一）
1春，正月，戊午朔，朝賀。〔朝，直遙翻。〕雪落太宰義恭衣，有六出，義恭奏以為瑞；上悅。義恭以上猜暴，懼不自容，每卑辭遜色，曲意祗奉；由是終上之世，得免於禍。
2二月，辛卯，魏主如中山；丙午，至鄴，遂如信都。
3三月，遣使如魏。〔使，疏吏翻。〕
4魏主發並、肆州民五千人治河西獵道；〔魏道武天賜二年，分幷州北境為九原鎮，太武真君七年，置肆州。宋白曰：十三州志雲：漢末大亂，匈奴侵邊，自定襄已西，盡雲中、鴈門之間遂空。曹公集荒郡之戶，聚之九原界，以立新興郡，領五原等縣，即唐忻州定襄縣之地。後魏書雲：太平二年，置肆州，寄理秀容城。秀容縣，忻州所治，即漢末所置九原縣也。治，直之翻。〕辛巳，還平城。
5夏，胃月，癸巳，更以西陽王子尚為豫章王。
6庚子，詔經始明堂，直作大殿於丙、己之地，制如太廟，唯十有二間為異。
7雍州刺史海陵王休茂，年十七，〔雍，於用翻。〕司馬新野庾深之行府事。休茂性急，欲自專處決，〔處，昌呂翻。〕深之及主帥每禁之，主帥，典籤也；又齋內亦有主帥，謂之齋帥。帥，所類翻。〕常懷念恨。左右張作超有寵，多罪惡，主帥屢責之。伯超懼，說休茂曰：〔說，輸芮翻。〕「主帥密疏官過失，欲以啟聞，如此恐無好。」〔疏，使去翻，記也。好，如字；無好，猶今人言無好處，言將得罪也。〕休茂曰：「為之柰何﹖」伯超曰：「惟有殺行事及主帥，〔行事，謂庾深之；江左率謂長史、司馬行府州事者為行事。〕舉兵自衛。此去都數千里，〔雍州鎮襄陽，去建康，水行四千餘裏。〕縱大事不成，不失人虜中為王。」休茂從之。
丙午夜，休茂與伯超等帥夾轂隊，〔宋諸王有夾轂隊，蓋左右親兵也，出則夾車為衛。帥，讀曰率；下同。〕殺典籤楊慶於城中，出金城，殺深之及典籤戴雙；徵集兵眾，建牙馳檄，使佐吏上己為車騎大將軍，開府儀同三司，加黃鉞。〔凡府州僚屬皆謂之佐吏。上，時掌翻。騎，奇寄翻。〕侍讀博士荀詵諫，〔侍讀博士，授諸王經者也。詵，疏臻翻。〕休茂殺之。伯超專任軍政，生殺在己，休茂左右曹萬期挺身斫休茂，不克而死。
休茂出城行營，〔行，下孟翻，巡行也。〕諮議軍參軍沈暢之等帥眾閉門拒之。休茂馳還，不得入。義成太守薛繼考為休茂盡力攻城，〔為，於偽翻。義成太守治襄陽；註詳見前。〕克之，斬暢之及同謀數十人。其日，參軍尹玄慶復起兵攻休茂，生擒，斬之，母、妻皆自殺，〔復，扶又翻。休茂母，文帝蔡美人。〕同黨伏誅。城中擾亂，莫相統攝。中兵參軍劉恭之，秀之之弟也，〔劉秀之，孝建元年不附義宜，時為尚書右僕射。〕眾共推行府州事。繼考以兵脅恭之，使作啟事，言「繼考立義」自乘驛還都；上以為北中郎諮議參軍，賜爵冠軍侯；〔冠，古玩翻。〕事尋泄，伏誅。以玄慶為射聲校尉。〔校，戶教翻。〕
上自即位以來，抑黜諸弟；既克廣陵，欲更峻其科。沈懷文曰：「漢明不使其子比光武之子，前史以為美談。〔見四十五卷漢明帝水平十五年。〕陛下既明管、蔡之誅，願崇唐、衛之寄。」〔周成王既誅管叔，囚蔡叔，封叔虞於唐，封康叔於衛，以藩屏周室。〕及襄陽平，太宰義恭探知上指，【章：甲十一行本「請」上有「復上表」三字；乙十一行本同；孔本同。】請裁抑諸王，不使任邊州，及悉輸器甲，禁絕賓客；沈懷文固諫以為不可，乃止。
8上畋遊無度，嘗出，夜還，敕開門。侍中謝莊居守，〔守，手又翻。〕以棨信或虛，〔棨，音啟，傳也，刻木為合符。〕執不奉旨，須墨敕乃開。〔墨敕，手敕也。〕上後因燕飲，從容曰：「卿欲效郅君章邪﹖」〔郅惲，字君章。事見四十三卷漢光武建武十三年。從，千容翻。〕對曰：「臣聞王者祭祀、畋遊，出入有節。今陛下晨往宵歸，〔宵，夜也。〕臣恐不逞之徒，妄生矯詐，是以伏須神筆，乃敢開門耳。」
9魏大旱，詔：「州郡境內，神無大小，悉灑掃致禱；〔沅，所賣翻；掃，素報翻；又各上聲。〕俟豐登，各以其秩祭之。」於是羣祀之廢者皆復其舊。〔魏罷羣祀，見一百二十四卷文帝嘉二七年。〕
10秋，七月，戊寅，魏主立其弟小新成為濟陽王，〔大明元年，魏主立其弟新成為陽平王。此小新成，又陽不王之弟也。濟，子禮翻。〕加徵東大將軍，鎮平原；〔平原，河津之要。時魏未得青、齊，故於此置鎮。〕天賜為汝陰王，加徵南大將軍，鎮虎牢；〔虎牢，宋舊鎮，為司州刺史治所，魏行之，置孫州。〕萬壽為樂浪王，加徵北大將軍，鎮和龍；〔和龍，燕舊都，魏得之，以為鎮，後為營州。樂浪，音洛，琅。〕洛侯為廣平王。
11壬午，魏主巡山北；八月，丁王，還平城。
12戊子，立皇子子仁為永嘉王，子真為始安王。
13九月，甲寅朔，日有食之。
14沈慶之固讓司空，柳元景固讓開府儀同三司，詔許之；仍命慶之朝會位次司空俸祿依三司，〔朝，直遙翻；下同。考異曰：宋略，此事在戊戌。按長曆，是月甲寅朔，無戊戌。〕元景在從公之上。〔晉制：文官光祿三大夫，武官驃騎、車騎、衛將軍及諸大將軍開府者，位從公。從，從用翻。〕
慶之目不知書，家素富，產業累萬金，童奴千計，再獻錢千萬，穀萬斛，先有四宅，又有園舍在婁湖；〔按南史齊武帝永明元年，望氣者雲：新林婁湖東府西有王氣。正月甲子，築青溪舊宮，作新婁湖苑以厭之；則婁湖當在新林、東府間也。〕慶之一夕，攜子孫及中表戚徙居婁湖，以四宅輸官。慶之多畜妓妾，〔妓，渠綺翻。〕優遊無事，盡意歡娛，非朝賀不出門；車馬率素，從者不過三五人，〔從，才用翻。〕遇之者不知其為三公也。
15甲戌，移南豫州治於湖。〔沈約宋志曰：晉江胡寇強盛，豫部殲覆。元帝永昌元年，豫州刺史祖約自譙城退屯壽春。成帝咸和四人，僑立豫州，庾亮為刺史，鎮蕪湖。鹹康四年，毛寶為刺史，鎮邾城。八年，庾懌為刺 史，又鎮蕪湖。穆帝永和元年，刺史趙胤鎮牛渚。二年刺史謝尚鎮蕪湖；四年，進屯壽春；九年，還鎮歷陽；十一年進馬頭。昇平元年，刺史謝奕戍譙。哀帝隆和元 年刺史袁真自譙退守壽春。簡文鹹安元年，刺史，桓熙戍歷陽。孝武寧康元年，刺史桓沖戍姑孰。太元十年，刺史朱序戍馬頭。十二年，刺史桓石虔戍歷陽。安帝 義熙二年，刺史劉毅戍孰。宋武帝欲開拓河南，綏定豫土，九年割揚州大江以西，大雷以北，悉屬豫州，豫之基址因此而立。十三年，刺史劉義慶鎮壽陽。永初二年，分淮東為南豫州，治歷陽；淮西為豫州。文帝元嘉七年，又分。五年，割揚州之淮南，宣城又屬焉，徙治姑孰。今按自宋元以來，分立兩豫：豫州治淮西，南豫治壽陽。孝建之初，魯爽以南豫州刺史鎮壽陽，居然可知也。移南豫州於姑孰，實在大明五年。自永初至元嘉七年，兩豫必嘗復合；而所謂「五年割揚州之淮南，宣城又屬焉，徙治姑孰」，者蓋指帝之大明五年。後人傳寫沈志，於「文帝元嘉七年又分」上下文皆有漏脫。而劉義慶鎮壽陽，通鑑在義熙十四年；罷南豫州入豫州，在元嘉二十二年。〕丁丑，以潯陽王子房為南豫州刺史。
16開月，戊子，皇太子妃何氏卒，諡曰獻妃。
17壬寅，更以歷陽王子頊為臨海王。〔考異曰：宋略作「子項」，今從宋書。〕
18冬，十月，甲寅，以南徐州刺史劉延孫為尚書左僕射劉秀之為雍州刺史。〔雍，於用翻。〕
19乙卯，以新安王子鷥為南徐州刺史。子鷥母殷淑儀，寵傾後宮，子鷥受冠諸子，〔冠，古玩翻。〕凡為上所眄遇者，莫不入子鷥之府。〔眄，彌見翻，或作「盼」。〕及為南徐州，割吳郡以屬之。〔吳郡自晉氏渡江以來屬揚州，最為近畿大郡。〕
初，巴陵王休若為北徐州刺史，以山陰【章：甲十一行本「陰」下有「令」字；乙十一行本同；孔本同。】張岱為諮議參軍，行府、州、國事。〔諸幼王臨州，率置行府、州事，此命岱並巴陵國事行之。〕後臨海王子頊為廣州，豫章王子尚為揚州，晉安王子勛為南兗州，〔勛，古勳翻。〕岱歷為三府諮議、三王行事，與典籤、主帥共事，〔帥，所類翻。〕事舉而情不相失。或謂岱曰：「主王既幼，〔江左以來，諸王出鎮，僚屬呼為主王，諸公，府僚呼為主公。〕執事多明，而每能緝和公私，〔「緝」，一作「輯」。〕云何致此﹖」岱曰：「古人言：『一心可以事百君。』我為政端平，待物以禮，悔吝之事，無由而及；明闇短長，更是才用之多少耳。」〔少，詩沼翻。〕及子鷥為南徐州，復以岱為別駕、行。〔復，扶又翻。〕岱，永之弟也。
20魏員外散騎常侍遊明根等來聘。明根，雅之從祖弟也。〔散，悉亶翻。騎，奇寄翻。從，才用翻。〕
21魏廣平王洛侯卒。
22十二月，壬申，以領軍將軍劉遵考為尚書右僕射。
甲戌，制民戶歲輸步四匹。
24是歲，詔士族雜婚者皆補將吏。〔雜婚，謂與工商雜戶為婚也。將，即亮翻。〕士族多避役逃亡，乃嚴為之制，捕得即斬之，往往奔竄湖山為盜賊。〔水則入湖，陸則阻山，皆依陰而為盜賊。〕沈懷文諫，不聽。
六年（壬寅、四六二）
1春，正月，癸未，魏樂浪王萬壽卒。〔樂浪，音洛琅。〕
2辛卯，上初祀五帝於明堂，大赦。
3丁未，策秀、孝於中堂。〔秀、孝，秀才、孝廉也。〕揚州秀才顧法對策曰：「源清則流潔，神聖則刑全。〔聖，當作「王」，音於況翻。刑，當作「形」。〕躬化易於上風，體訓速於草偃。」〔顧法對策之意，欲帝謹厥身於宮帷、衽席之間，則可以化天下。易，以豉翻。〕上覽之，惡其諒也，〔許慎說文曰：諒，信也。諸儒說經者莫能易此義。今此當以諒直為義。參考經典，則直自是直，諒自是諒。惡，烏路翻。〕
4二月，乙卯，復百官祿。〔文帝元嘉二十七年，以軍興減內外百官俸三分之一；繼而國有內難，日不暇給，今始百官祿。〕
5三月，庚寅，立皇子子元為邵陵王。
6初，侍中沈懷文，數以直諫忤旨。〔數，所角翻。忤，五故翻。〕懷文素與顏竣、周朗善，〔竣，七倫翻。〕上謂懷文曰：「竣若知我殺之，亦當不敢如此。」懷文嘿然。侍中王彧，言次稱竣、朗人才之美 懷文與相酬和，〔彧，於六翻。和，胡臥翻。〕顏師伯以白上，上益不悅。上嘗出射雉，〔自曹魏以來，人王率好出自射雉。射，而亦翻。〕風雨驟至，懷文與王 彧、江智淵約相與諫。會召入雉場，懷文曰：「風雨如此，非聖躬所宜冒。」彧曰：「懷文所啟，宜從。」智淵未及言，上注弩作色曰：「卿欲效顏竣邪，何以恆知 人事！」〔恆，戶登翻。〕又曰：「顏竣小子，恨不先鞭其面！」每上燕集，在坐者皆令沈醉，〔坐，徂臥翻。沈，持林翻。〕嘲謔無度。〔謔，迄卻翻。〕懷文素 不飲酒，又不好戲調，〔好，呼到翻。調，田聊翻。〕上謂故欲異己。謝莊嘗戒懷文曰：「卿每與人異，亦何可久！」懷文曰：「吾少來如此，〔少，詩照翻。〕豈 可一朝而變！非欲異物，性所得耳。」上乃出懷文為晉安王子勛徵虜長史，〔子勛帶號徵虜將軍，以懷文為長史。〕領廣陵太守。〔子勛鎮南兗州，故懷文以長史領廣陵太守。〕
懷文詣建康朝正，〔朝正，謂赴元正朝會也。朝，直遙翻。〕事畢遣還，〔還，從宣翻，又如字；下同。〕以女病求申期，〔申，重也；申期，重為之期也。〕至是猶未發；免【章：甲十一行本「免」上有「為有司所糾」五字；乙十一行本同；孔本同；張校同。】官，禁錮十年。懷文賣宅，欲還東，〔懷文，吳興人；吳興在建康東。〕上聞，【章：甲十一行本「聞」下有「之」字；乙十一行本同；孔本同；張校同。】大怒，收府廷尉，丁未，賜懷文死。懷文三子，澹、淵、沖，行哭為懷文請命，見者傷之。〔澹，徒覽翻。〕柳元景欲救懷文，言於上曰：「沈懷文三子，塗炭不可見；〔見，視也；言其在塗炭之中，不堪著眼也。〕願陛下速正其罪。」〔言速正其罪者，婉而導，謂若正其罪，當不在於死也。〕上竟殺之。
7夏，四月，淑儀殷氏卒。〔考異曰：南史曰：殷淑儀，南郡王義宣女也；義宣敗後，帝密取之，假姓殷氏；左右言泄者多死。或雲，貴妃是殷琰家人，入義宣家，義宣敗，入宮。今從宋書。〕追拜貴妃，諡曰宣。上痛悼不已，精神為之罔罔，〔罔罔，失志也，若有若無也。為，於偽翻。〕頗廢政事。
8五月，壬寅，太宰義恭解領司徒。
9六月，辛酉，東昌文穆公劉延孫卒。〔沈約志，廬陵郡有東昌國，吳立；隨開皇十一年，省東昌入太和縣。〕
10庚午，魏主如陰山。
11魏石樓胡賀略孫反，〔石樓胡，即吐京胡也。吐京有石樓山。隋廢吐京郡為石樓縣，唐屬隰州。〕長安鎮將陵真討平之。〔將，即奴沃翻。〕真討平之，卒城而還。〔卒，子恤翻。〕
12秋，七月，壬寅，魏主如河西。
13乙未，立皇子子雲為晉陵王；是日卒，諡曰孝。
14初，晉庾冰議使沙門敬王者，桓玄復述其議，〔復，扶又翻。〕並不果行，至是，上使有司奏曰：「儒、法枝派，名、墨條分，〔班志：儒家助人君，順陰陽，明教化；遊文於六經之中，名位不同，禮亦異數。墨家貴儉，兼受，上賢，右鬼，非命，尚同。〕至於崇親嚴上，厥猷靡爽。唯浮圖為教，反經提傳，〔釋氏以自西天竺來者為經，中國沙門譯而演其義者為傳。提，拈掇也。傳，直戀翻。〕拘文蔽道，在末彌扇。夫佛以謙卑自牧，忠虔為道，寧有屈膝四輩而簡禮二親，〔謂拜四輩而不拜父母也。釋氏有所謂戒外四聖：佛，一也；菩薩，二也；圓覺，三也；聲聞，四也。亦謂之四輩。〕稽顙耆臘而直體萬乘者哉！〔沙門重戒臘，以拾俗為僧之年為始。耆，老也。直體，謂不屈身也。稽，音啟。〕臣等參議，以為沙門接見，比當盡虔；〔比，毗志翻，並也，總也。〕禮敬容，依其本俗。」九月，戊寅，制沙門致敬人主。及廢帝即位，復舊。
15乙未，以尚書左僕射劉遵考為左僕射，丹楊尹王僧朗為右僕射。僧朗，彧之父也。
16冬，十月，壬申，葬宣貴妃於龍山。〔九域志：江寧府有龍山，山形似龍。江寧府即建康。〕鑿岡通道數十里，民不堪役，死亡甚眾；〔亡，逃亡也。〕自江南葬埋之盛，未之有也。又為之別立廟。〔古者，宗廟之制，妾祔於妾祖姑。漢氏以來，薄太后生文帝，鉤弋夫人生昭帝，皆就園置寢廟，未嘗別立廟也。史言帝溺於女寵，縱情敗禮。為，於偽翻。〕
19壬寅，魏主還平城。〔自河西還也。〕
魏員外散騎常侍遊明根等來聘。明根，雅之從祖弟也。
辛巳，加尚書令柳元景司空。
20南徐州從事史範陽祖沖之〔自漢以來，諸州皆有從事史、假佐。〕上言，何承天【章：甲十一行本「天」下有「元嘉」二字；乙十一行本同；孔本同；張校同；退齋校同。】曆疏舛猶多，〔何承天撰曆，見一百二十四卷文帝元嘉二十一年。〕更造新曆，〔更，工衡翻。〕以為：「舊法，冬至日有定處，未盈百載，輒差二度。〔載，子亥翻。〕今令冬至日度，歲歲微差，將來久用，無煩屢改。又，子為辰首，位在正北；虛為北方列宿之中。今曆，上元日度，發自虛一。又，日辰之號，甲子為先；今曆，上元歲在甲子。又，承天法，日、月、五星各自有元。今法，交會、遲疾，悉以上元歲首為始。」〔所謂今曆、今法，皆祖沖之更造者也。曆家分上元、中元、下元甲子，各六十年，凡一百八十年，而下元甲子終矣，復於上元甲子。〕上令善曆者難之，不能屈。會上晏駕，不果施行。〔難，乃旦翻。〕
七年（癸卯、四六三）
1春，止月，丁亥，以尚書右僕射王僧朗為太常、衛將軍，顏師伯為尚書僕射。
上每因晏集，使【章：甲十一行本「使」上有「好」字；乙十一行本同；孔本同；張校同。】羣臣自相隆訐以為樂。〔謔人以成其過，謂之隆；發人之陰私，謂之訐。訐，居謁翻。樂，音洛。〕吏部郎江智淵素恬雅，漸不會旨。〔會，合也。〕嘗使智淵以王僧朗戲其子彧。智淵正色曰：「恐不宜有此戲！」上怒曰：「江僧安癡人，癡人自相惜。」僧安，智淵之父也。智淵伏席流涕，〔古人畏聞父母名，惟君所無私諱。今人雖各有家諱，然稠人廣座中，往往不敢以為諱。吾是以歎隋世以前人士，猶為近古也。〕由是恩寵太衰。〔武帝以是怒江智淵，何異孫哠之怒韋昭邪！〕又議殷貴妃諡曰懷，上以為不盡美，甚銜之。他日與羣臣乘馬至貴妃墓，舉鞭指墓前石柱，〔石柱，墓表也。〕謂智淵曰：「此上不容有『懷』字！」智淵益懼，竟以憂卒。〔考異曰：「帝既以僧安辱智淵，自是詆之無度，智淵不堪其恥，退而自殺。」今從宋書。〕
2己丑，以尚書令柳元景為驃騎大將軍、開府儀同三司。〔驃，匹妙翻。騎，奇寄翻。〕
3二月，甲寅，上巡南豫、南兗州；丁卯，【嚴：「卯」改「巳」。】校獵於烏江；〔烏江縣，始見於晉書，屬淮南郡，不記置立；宋屬歷陽郡。宋白曰：晉太康六年於東城界置烏江縣。校，戶教翻。〕壬戌，大赦；甲子，如瓜步山；壬申，還建康。
4夏，四月，甲子，詔曰：「自非臨軍戰陳，並不得專殺；其罪應重闢者，〔陳，讀曰陣。闢，毗亦翻。〕皆先上須報；〔先上其罪狀，待報乃行刑；此漢法也。上，時掌翻。〕違犯者殺人論。」
5五月，丙子，詔曰：「自今刺史、守宰，動民興軍，皆須手詔施行；唯道隅外警及姦釁內發，變起食猝者，不從此例。」〔釁，許覲翻。〕
6戊辰，【嚴：「辰」改「寅」。】以左民尚書蔡興宗、〔曹魏置左民尚書。〕左衛將軍袁粲為吏部尚書。粲，淑之兄子也。〔袁淑死於元兇劭之難。〕
上好狎侮羣臣，〔好，呼到翻。〕自太宰義恭以下，不免穢辱。常呼金紫光祿大夫王玄謨為老傖，〔江南人呼中州人為傖。王玄謨，太原人也，故呼之為老傖。傖，助庚翻。〕僕射劉秀之為老慳，顏頧伯為齴；〔齴，魚蹇翻，靈齒也。〕其餘短、長、肥、瘦，皆有稱目。黃門侍郎宗靈秀體肥，拜起不便，每至集會，多所賜與，欲其瞻謝傾踣，以為歡笑。〔踣，蒲北翻。〕又寵一崑崙奴，〔崑崙奴者，言其狀似崑崙國人也。崑崙國在林邑南崙，盧昆翻。〕令以杖擊羣臣，尚書令柳元景以下皆不能免；唯憚蔡興宗方嚴，不敢侵媟。〔媟，私列翻。〕顏師伯謂儀曹郎王耽之曰：〔曹魏置二十三郎，儀曹其一也。〕「蔡尚書常免暱戲，去人實達。」〔暱，尼質翻。〕耽之曰：「蔡豫章昔在相府，亦以方嚴不狎，武帝宴私之日，未嘗相召。〔蔡豫章，興宗父廓也，嘗為豫章太守，故稱之。相府，謂武帝相晉時，廓為司徒左長史也。相府，息亮翻。〕蔡尚書今日可謂能負荷矣。」〔左傳：子產曰：「其父析薪，其子不克負荷。」荷，音下可翻，又如字。〕
7壬寅，魏主如陰山。
8六月，戊辰，以秦郡太守劉德願為豫州刺史。德願，懷慎之子也。
上既葬殷貴妃，數與羣臣至其墓，〔數，所角翻。〕謂德煩曰：「卿哭貴妃，悲者當厚賞。」德願應聲慟哭，撫膺擗踊，涕泗交流。〔膺，胸也。擗，毗亦翻，以手擊胸也。詩註曰：自目曰涕，自鼻曰泗。〕上甚悅，故用豫州刺史以賞之。〔「用」下當有「為」字。〕上又令醫術人羊志哭貴妃，志亦嗚咽極悲。他日有問志者曰：「卿那得此副急淚﹖」志曰：「我爾日自哭亡妾耳。」〔史言上淫荒，為所侮弄。〕
上為人， 機警勇決，學問博洽，文章華敏；省讀書奏，能七行俱下。〔省，悉景翻。行，戶剛翻。一注目間能，能了七行文義。〕又善騎射，〔騎，奇寄翻。〕而奢欲無度。 自晉氏江以來，宮室草創朝，宴所臨，東、西二堂而已。晉孝武末，始作清暑殿。宋興，無所增改。上始大脩宮室，土木被錦繡，嬖妾倖臣，賞賜傾府藏。壞高祖所 居陰室，〔被，皮義翻。藏，徂浪翻。壞，音怪。江左諸帝既崩，以其所居殿為陰室，荿諸御服。〕於其處起玉燭殿，與羣臣觀之。壯頭有土障，壁上掛葛燈籠，麻蠅拂。〔以葛為嬁籠，以麻為蠅拂。〕侍中袁顗因盛稱高祖儉素之德。上不答，獨曰：「田舍公得此，已為過矣。」〔周公無逸之書曰：否則侮厥父母，曰：「昔之人無聞知。」宋孝武是也。〕顗，淑之兄子也。
9秋，八月，乙丑，立皇子子為淮南王，子產為臨賀王。
10丙寅，魏主畋於河西；九月，辛巳，還平城。
12丙申，立皇子子嗣為東平王。
13冬，十月，癸亥，以東海王禕為司空。
甲寅，大赦。
15魏員外散騎常侍遊明根等來聘。明根奉使三返，上以其長者，禮之有加。〔明根連三年來聘。長，知兩翻。〕
16十一月，癸巳，上習水軍於梁山。
十二月，丙午，如歷陽。
八年（甲辰、四六四）
1春，正月，丁亥，魏主立其弟雲為任城王。〔任，音壬。〕
2戊子，以徐州刺史新安王子鷥領司徒。
夏，閏五月，壬寅，太宰義恭領太尉。
3上末年尤貪財利，刺史、二十石罷還，必限使獻奉，又以蒲戲取之，〔蒲戲，樗蒲之戲也。〕要今罄盡乃止。終日酣飲，少有醒時。〔少，詩沼翻。〕常憑幾昏睡，或外有奏事，即肅然整容，無復酒態。〔復，扶又翻。〕由是內外畏之，莫敢弛惰。庚申，上殂於玉燭殿。〔年三十五。〕遺詔：「太宰義惎解尚書令，加中書監；以驃騎將軍、南兗州刺史柳元景領尚書令，入居城內。〔入居臺城之內也。建康無外城，設六籬門而巳。百官第宅皆在臺城之外。驃，匹妙翻。騎，奇寄翻。〕事無巨細，悉關二公，大事與始興公沈慶之參決；若有軍旅，悉委慶之；尚書中事，委僕射顏師伯；外監所統，委領軍將軍王玄謨。」〔舊制：外監不隸領軍，宜相統近，斷於外監之心。延壽之言，為宋末嬖倖專擅發也。〕是日，太子即皇帝位，〔諱子業，小字法師，孝武帝，長子也。〕年穴；大赦。吏部尚書蔡興宗親奉璽綬，〔璽，斯氏翻。綬，音受。〕太子受之，傲惰無戚容。興宗出，告人曰：「昔魯昭不戚，叔孫知其不終。〔左傳：魯襄公薨，立昭公。叔孫穆子曰：「是人也，居喪而不哀，在慼而有喜容。是謂火度。」比葬，三易衰，衰礮如故衰。於是昭公十九年矣，猶有童心，君子是以知其不終也。〕家國之禍，其在此乎！」〔為明年帝以狂暴見弒張本。〕
甲子，詔復以太宰義恭錄尚書事，柳元景加開府儀同三司，領丹陽尹，解南兗州。
5六月，丁亥，魏主如陰山。
6秋，七月，己亥，以晉安王子勛為江州刺史。〔為明年子勛起兵張本。勛，古勳字。〕
7柔然處羅可汗卒，子予成立，號受羅部真可汗，〔魏收曰：受羅部真，魏主惠也。可，從刊入聲。汗，音寒。〕改元永康。部真師眾侵魏；〔帥，讀曰率。〕辛丑，魏北鎮遊軍擊破之。
8壬寅，魏主如河西。高車五部相聚祭天，眾至數萬。魏主親往臨視之，高車大喜。
9丙午，葬孝武皇帝於景寧陵，〔景寧陵在丹楊秣陵縣巖山。〕廟號世祖。
庚戌，尊皇太后曰太皇太后，皇后曰皇太后。
11乙卯，罷南北二馳道，〔世祖大明五年，立南北二馳道，自閭闔門至於朱雀門，又自承明門至於玄武湖。〕及孝建以來所改制度，還依元嘉。尚書蔡興宗於都座慨然謂頻師伯曰：〔此都座，謂尚書八座會坐之所，猶今之都堂也。〕「先帝雖非盛德之主，要以道始終。三年無改，古典改貴。〔論語曰：三年無改於父之道，可謂孝矣。〕今殯宮始撤，山陵未遠，而凡諸制度興造，不論是非，一皆刊削，雖復禪代，亦不至爾。〔復，扶又翻；下復非、復留同。〕天下有識，當以此窺人。」師伯不從。
太宰義恭素畏戴法興、巢尚之等，雖受遺輔政，而引身避事，由是政歸近習。法興等專制朝權，〔朝，直遙翻。〕威行近遠，詔敕皆出其手；尚書事無大小，鹹取決焉，義恭與顏師伯佰守空名而已。〔義恭錄尚書事，師伯為僕射，而尚書事決於法興等，是守空名也。〕
蔡興宗自以職管銓衡，〔興宗為吏部尚書。〕每至上朝，〔上，時掌翻。朝，直遙翻；下同。〕輒為義恭陳登賢進士之意，〔為，於偽翻。〕又箴規得失，博論朝政。義恭性恇撓，〔恇，法也。撓，屈也。恇，去王翻。撓，奴教翻。〕阿順法興，恆慮失旨，〔恆，戶登翻。〕聞興宗言，輒戰懼無答。興宗每奏選事，〔選，須絹翻。選事，選曹事也。〕法興、尚之等密事，多被刪改，復非公筆，〔被，皮義翻。復，扶又翻；下同。〕亦石知是何天意！」數與義恭等爭選事，往復論執。義恭、法興皆惡之。〔數，所角翻。惡，烏路翻；下同。〕左遷興宗新昌太守；〔吳孫哠建衡三年，分交趾立新興郡，晉武帝太康三年，更名新昌郡，屬交州。五代志：交州嘉寧縣，舊置新昌郡。〕既而以其人望，復留之建康。
13乙丑，新安王子鷥解領司徒。戴法興等惡王玄謨剛嚴，八月，丁卯，以玄謨為南徐刺史。
14王太后疾篤，使呼廢帝。帝曰：「病人間多鬼，那可往！」太后怒，謂侍者：「取刀來，剖我腹，那得生寧馨兒！」〔寧，相傳讀從去聲。劉禹錫詩從平聲。〕己丑，太后殂。
15九月，辛丑，魏主還平城。〔自河西還也。〕
16癸卯，以尚書左僕射劉遵考為特進、右光祿大夫。
17乙卯，葬六穆皇后於景寧陵。〔王后從孝武帝諡，當作「武穆」。〕
18冬，十二月，壬辰，以王畿諸郡為揚州，〔大明三年，以丹楊等六郡為王畿。〕以揚州為東揚州。以會稽為揚州，亦見三年。〕癸巳，以豫章王子尚為司徒、揚州刺史。
是歲，青州移治東陽。〔青州移治歷城，見上卷孝建三年。〕
宋之境內，凡有州二十二，郡二百七十四，縣千二百九十九，戶九十四萬大奇。〔此大較以沈約宋志為據，沈約作志，大較以是年為正，然是年止二十一州耳，沈志所謂二十二州，以明帝泰始七年分交廣置越州足之； 而此時又已省司州，蓋止二十一州也。揚州，領丹楊、吳興、淮南、宣城、義興五郡。東揚州，領會稽、東陽、臨海、永嘉、新安五郡。南徐州，領南東海、南琅 邪、晉陵、吳、南蘭陵、南東莞、淮陵、臨淮、南彭城、南高平、南平昌、南濟陰、南濮陽、南泰山、濟陽、南魯郡十七郡。徐州，　領彭城、沛、下邳、蘭陵、東 海、東莞、東安、琅邪、陽平、濟陰、北濟陰十二郡。南兗州，領廣陵、海陵、山陽、盱眙、秦郡、南沛、鍾離、北沛、臨江九郡。兗州，領泰山、高平、魯、東 平、陽平、濟北六郡。南豫州，領歷陽、南譙、廬江、南汝陰、南梁、晉熙、弋陽、安豐、南汝南、南新蔡、東郡、南潁、南潁川、西汝陰、南汝陽、南陳留、南陳 左郡、邊城左郡、光城左郡十九郡。豫州，領汝南、新蔡、譙、梁、陳、南頓，潁川、汝陰、汝陽、馬頭十一郡。江州，領尋陽、豫章、鄱陽、臨川、廬陵、安成、 南康、南新蔡、建安、晉安十郡。青州，領齊、濟南、樂安、高密、平昌、北海、東萊、太原、長廣九郡。冀州，領廣川、平原、清河、樂陵、魏、河間、頓丘、高 陽、勃海九郡。司州，領義陽、隨陽、安陸、南汝南四郡。荊州，領南郡、南平、宜都、巴東、汶陽、南義陽、新興、南河東、建平、長寧、武寧十一郡。郢州，領 江夏、竟陵、隨、武陵、天門、巴陵、武昌、西陽八郡。湘州，領長沙、衡陽、桂陽、零陵、營陽、湘東，邵陵、始興、臨慶、始安十郡。雍州，領襄陽、南陽、新 野、順陽、京兆、始平、扶風、南上洛、河南、廣平、義成、馮翊、天水、建昌、華山、北河南、弘農十七郡。梁州，領漢中、魏興、新興、新城、上庸、晉壽、華 陽、新巴、北巴西、北陰平、南陰平、巴渠、懷安、安熙、白水、南上洛、北上洛、安康、南宕渠、懷安二十郡。秦州，領武都、略陽、安固、西京兆、南太原、南 安、馮翊、隴西、始平、金城、安定、天水、西扶風、北扶風十四，郡。益州，領蜀郡、廣漢、巴西、梓潼、巴郡、遂寧、江陽、懷寧、寧蜀、越嶲、汶山、南陰 平、犍為、始康、晉熙、晉原、永寧、安固、南漢中、北陰平、武都、新城、南新巴、南晉壽、宋興、南宕 渠、天水、東江陽、沈黎二十九郡。寧州，領建寧、晉寧、牂柯、平蠻、夜郎、朱提，南廣、建都、西平、西河陽、東河陽、興寧、興古、梁水十五郡。廣州，領南 海、蒼梧、晉康、新寧、永平、鬱林、桂林、高涼、新會、東官、義安、宋康、綏康、海昌、宋熙、寧浦、晉興、樂昌、臨鄣十九郡。交州，領交趾、武平、新昌、 九真、九德、日南、合浦、義昌、宋平九郡。合二百六十八。蓋以新立百梁、旅蘇、永寧、安昌、富昌、南流六郡，足為二百七十四。其間荒外有郡而無縣，有縣而無戶口，有戶數而無口數，亦不能詳也。奇，居宜翻。〕東方諸郡連歲旱饑，〔東方諸郡，謂三吳及浙江東五郡。〕米一升錢數百，建康亦至百餘錢，餓死什六七。
