△卷第一百二十六
宋紀八〔起重光單閼（辛卯），盡玄黓執徐（壬辰），凡二年。〕
太祖文皇帝下之上
元嘉二十八年（辛卯、四五一）
1春，止月，丙戌朔，魏主大會羣臣於瓜步山上，班爵行賞有差。魏人緣江舉火；太子左【章：十二行本「左」作「右」；乙十一行本同；退齋校同。】衛率尹弘言於上曰：六夷如此，必走。」〔北兵欲退，慮南兵之追截，故舉火以示威。尹弘習知北軍情，因言於上。自晉失馭，劉、石以來，始有六九之名。率，所律翻。〕丁亥，魏掠居民，焚廬舍而去。
胡誕世之反也，〔見上卷二十四年。〕江夏王義恭等奏彭城王義康數有怨言搖動民聽，故不逞之族因以生心。〔夏，戶雅翻。數，所角翻。不逞之族，謂廢放之家不得逞志於時者也。〕請徙義康廣州。上將徙義康，先遣使語之；〔使，疏吏翻。語，牛倨翻。〕義康曰：「人生會死，吾豈愛生！必為亂階，雖遠何益！請死於此，恥復屢遷。」〔復，扶又翻。屢，力住翻，又如字。〕竟未及往。魏至瓜步，人情忷懼。〔忷，許拱翻。〕上慮不逞之人復奉義康為亂；太子劭武陵王駿、尚書左僕射何尚之屢啟宜早為之所；〔武陵王駿時在彭城，蓋馳密啟言之也。〕上乃遣中書舍人嚴龍齎藥賜義康死。義康不肯服，曰：「佛敦不許自殺；〔佛教謂自殺者不復得人身。〕願隨宜處分。」〔處，昌呂翻。分，扶問翻。〕使者以被揜殺之。
2江夏王義恭以碻磝不可守，召王玄謨還歷城；魏人追擊敗之，遂取碻磝。〔敗，蒲賣翻。去年，蕭斌使王玄謨戌碻磝。〕
初，上聞魏將入寇，命廣陵太守劉懷之逆 燒城府、船乘，〔守，手又翻。敵未至而先燒，故曰逆。乘，謂車也，音繩證翻。〕盡帥其民渡江。〔帥，讀曰率。〕山陽太守蕭僧珍悉斂其民人城，臺送糧仗詣盱 眙及滑臺者，以路不通，皆留山陽；〔晉安帝義熙中土斷，分廣陵立山陽郡，境內有地名山陽，因以名郡，今楚州即其地。盱眙，音籲怡。〕蓄陂水令滿，須魏人 至，決以灌之。〔須，待也。〕魏人過山陽，不敢留，因攻盱眙。
魏主就臧質求酒，質封溲便與之；〔溲，捤鳩翻。便，毗連翻。〕魏主怒，築長圍，一夕而合；運東山土石以填塹，作浮橋於君山，絕水陸道。〔今盱眙縣北七里有長圍。山圖經雲：臧質守盱眙，魏太武於都梁山築長城，造浮橋，絕水路，即此。塹，七豔翻。〕魏主遺質書曰：〔遺，於季翻。〕「吾今所遣鬬兵，盡非我國人，〔國人，謂與拓跋氏同出北荒之子孫也。凡九十九姓。〕城東北是丁零與胡，南是氐、羌。設使丁零死正可減常山、趙郡賊；〔丁零自翟真叛慕容皆投常山、趙郡界，阻山而居，故云然。〕胡死減幷州賊；〔自後漢納南匈奴分居幷州界，其地率皆雜處胡、漢；西河、離石以西則皆稽胡據之為寇。〕氐、義死，減關中賊。〔自苻、姚據關中，其種類蕃滋，雖其國已滅，而其種實繁。〕卿若殺之，無所不利。」〔言於魏國無所不利。〕質復書曰：「省示，具悉姦懷。〔省示，省來書所示也。悉，詳也，盡也。省，悉景翻。〕爾自恃四足，屢犯邊。〔恃四足，謂負戎馬足也。〕王玄謨退於東，申坦散於西，〔按王玄謨自滑臺敗退，蕭斌使申坦據清口。戴延之所謂清口在壽張縣西界安民亭南，以水經註考之，其地不在滑臺之西；此當謂梁坦出上蔡之師至虎牢潰散耳。〕爾知其所以然邪﹖爾獨不聞童謠之言乎﹖蓋卯年未至，故以二軍開飲江之路耳；冥期然，非復人事。〔謂冥冥之中，大期將至，天使之然，非由人事為之也。復，扶又翻；下容復同。〕寡人受命相滅，〔古者諸侯自稱曰寡人。質自以當藩方之任，自稱寡人。〕期之白登，師行未遠。爾自送死，豈容復令爾生全，饗有桑乾哉！〔自登山、桑乾川皆在平城左右。質言本期直指白登，師行至淮而逢魏兵，要當勦滅，石容令魏主生歸，饗有桑乾之地也。此嫚書也。兩陳相向，惡聲至，必反之，毋庸以此為據也。乾，音幹。〕爾有幸得為亂兵所殺，不幸則生相鎖縛，載以一驢，直送都市耳。我本不圖全，若大地無靈，力屈於爾齏之，粉之，〔細切薑蒜謂之齏，研碎米麥謂之粉。齏，牋西翻。〕屠之，裂之， 猶未足以謝本朝。〔朝，直遙翻。〕爾智識及眾力，豈能勝苻堅邪！今春雨已降，兵方四集，爾但安意攻城，勿遽走！糧食乏者可見語，〔語，牛倨翻；下爾語 同。〕當出廩相貽。得所送劍刃，【章：十二行本「刃」作「刀」；乙十一行本同；張校同，雲無註本亦作「刃」。】欲令我揮之爾身邪﹖」魏主大怒，作鐵牀，於其上施鐵鑱，〔鑱，士衫翻，又士懺翻刺也，錐也。〕曰：「破城得質，當坐之此上。」質又與魏眾書曰：「爾語虜中諸士庶：佛貍所與書，相待如此。〔以魏主書言其兵鬬死正減國中賊也，因而摧之，術莫近乎此矣。魏主得質此書，豈不悔前所與質書乎﹖〕爾等正朔之民，何為自取糜滅，豈可不知轉禍為福邪！」〔中原之民本稟漢、晉正朔，故謂之正朔之民。〕並寫臺格以與之雲：「斬佛貍首，封萬戶侯賜布、絹各萬匹。」〔臺格，宋臺所立賞格也。佛，讀如弼。〕
魏人以鉤車鉤城樓，城內繫以彄焴，〔彄恪侯翻。焴，古恆翻，大索也。〕數百人叫呼引之，車不能退。既夜，縋桶懸卒出，截其鉤，獲之。〔縋，馳偽翻。桶，他董翻；箍木為之。〕明旦，又以衝車攻城，城土堅密，每至，〔句絕。謂衝車至著城身也。〕頹落不過數升。魏人乃肉薄登城，分番相代，墜而復升，〔復，扶又翻。〕莫有退者，殺傷萬計，屍與城平。凡攻之三旬，不拔。會魏軍中多疾疫，或告以建康遣水軍自海人淮，〔水軍自建康下江，自江出海，轉料角則入淮。〕又敕彭城斷其歸路；〔斷，丁管翻。〕二月，丙辰朔，魏主燒攻具退走。盱眙人慾追之，沈璞曰：今兵不多，雖可固守，不可出戰，但整舟楫，示若欲北渡者：〔示若欲自盱眙渡淮而北以追截其後者。〕以速其走，計不須實行也。」
臧質以璞城主，使之上露版，〔露版者，書獲捷之狀，露版上聞，使天下悉知之也。上，時掌翻。〕璞固辭，歸功於質。上聞，益嘉之。〔已嘉璞之功，又益嘉其讓。〕
魏師過彭城，江夏王義恭震懼不敢擊。〔夏，戶雅翻。〕或告「虜驅南口萬餘，夕應宿安王陂，去城數十里，今追之，可悉得。」諸將皆請行，義恭禁不許。明日，驛使至，〔使，疏吏翻。〕上敕義恭悉力急追。魏師已遠，義恭乃遣鎮軍司馬檀和之向蕭城。魏人先已聞之，盡殺所驅者而去。程王祚逃歸。〔天祚為魏所禽，見上卷二十六年。〕
魏人凡破兗、徐、兗、豫、青、冀六州，〔殘破六州之生聚耳，六州城守未嘗失也。〕殺傷不可勝計，〔勝，音升。〕丁壯者即加斬截，嬰兒貫於槊上，〔槊，色角翻。〕盤舞以為戲。所過郡縣，赤地無餘，春燕歸，巢於林木。〔室廬焚蕩，燕無所歸，故巢林木。〕魏之士馬死傷亦過半，國人皆尤之。
上每命將出師，常授以成律，交戰日時，亦待中詔，是以將帥趑趄，莫敢自決。〔將，即亮翻。帥，所類翻。趑，取私翻。趄，七餘翻。趑趄，不進也。〕又江南白丁，輕易進退，〔易，以豉翻。〕此其所以敗也。自是邑里蕭條，元嘉之政衰矣。〔史言亟用兵之禍。〕
癸酉，詔賑恤郡縣民遭寇者，蠲其稅調。〔賑，津忍翻。蠲，工玄翻。調，徒釣翻。〕
甲戌，降太尉義恭為驃騎將軍、開府儀同三司。〔驃，匹妙翻。騎奇計翻。〕
戊寅，魏主濟河。〔自丙辰盱眙退師，二十三日始濟河。〕
辛巳，降鎮軍將軍武陵王駿為北中郎將。
壬午，上臨瓜步，解嚴。
初，魏中書學生盧度世，玄之子也，〔魏神脈四年，徵盧玄。〕坐崔浩事亡命，匿高陽鄭羆家。〔崔浩事見上卷二十七年。高陽縣，前漢屬涿郡，後漢屬河間國，晉分屬高陽郡。〕吏囚羆子，掠治之。〔掠，音亮。〕羆戒其子曰：「君子殺身成仁，〔論語載孔子之言。〕雖死不可言。」其子奉父命；吏以火爇其體，〔爇，如悅翻。〕終不言而死。及魏主臨江，上遣殿上將軍黃延年使於魏，自晉以來有殿中將軍，殿上將軍當是宋所置。使，疏吏翻。〕魏主問曰：「盧度世亡命，已應至彼。」延年曰：「都下不聞有度世也。」魏主乃赦度世及其族逃亡籍沒者，〔凡度世之族逃亡而籍沒其家者並赦之。〕度世自出，魏主以為中書侍郎。〔考異曰：宋柳元景傳：「元景從祖弟光世，先留鄉裏，索虜以為折衝將軍、河北太守，封西陵男。光世姊夫為司徒崔浩，虜之相也。元嘉二十七年，虜主拓跋燾南寇汝、潁，浩密有異圖。光世要河北義士與浩應接，謀泄被誅，河東大姓坐連謀夷滅者甚眾，光世南奔得免，太祖以為振武將軍。」與魏事不同。今從魏書。〕度世為其弟娶鄭羆妹以報德。〔為，於偽翻。〕
三月，乙酉，帝還宮。
己亥，魏主還平城，〔魏主戊寅濟河，行二十二日至平城。〕令至告廟，〔左傳：凡公行告於廟，反行飲至，舍爵策勳焉，禮也。又曰：三年而治兵，入而振旅，歸而飲至，以數軍實。杜豫註曰：飲於廟，以數車徒器械及所獲也。〕以降民五萬餘家分置近畿。〔近畿，謂環平城千里之地。降，戶江翻。〕
初，魏主過彭城，遣人語城中曰：〔語，牛倨翻。〕「食盡且去，須麥熟更來。」及期，江夏王義恭議欲芟麥翦苗，移民堡聚。〔芟，所銜翻。〕鎮軍錄事參軍王孝曰孫曰：〔白氏六帖曰：州主簿、郡督郵，並今錄事參軍。餘按晉琅邪王睿都督揚州，以陳頵為錄事參軍。當時自別有州主簿、督郵之吏，亦猶存古；而錄事之職，掌正違失，麘符印。〕「虜不能復來，〔復，扶又翻。〕既自可保；如其更至，此議亦不可立。百姓閉在內城，饑饉日久，方春之月，野採自資；一入堡聚，餓死立至，民知必死，何可制邪！虜若必來，芟麥無晚。」四坐默然，莫之敢對。〔坐，徂臥翻。〕長史張暢曰：」孝孫之議，實有可尋。」〔尋，繹理也，用也。左傳：將尋師焉。又曰，日尋干戈。杜預註皆雲：尋，用也。〕鎮軍府典籤董元嗣侍武陵王駿之側，進曰：「王錄事議不可奪。」別駕王子夏曰：「此論誠然。」暢斂版白駿曰：〔版，手版。僚佐於府公之前斂版白事，崇敬也。〕「下官欲命孝孫彈子夏。」〔錄事參軍掌糾彈，故云然。彈，徒丹翻。〕駿曰：「王別駕有合事邪﹖」暢曰：「芟麥移民，可謂大議，一方安危事，繫於此。子夏親為州端，〔州別駕居羣僚之右，故曰州端。〕曾無同異；及聞元嗣之言，則懽笑酬答。阿意左右，何以事君！」子夏、元嗣皆大慚，義恭之議遂寢。
3初，魯宗之奔魏，〔晉安帝義熙十一年，魯宗之自襄陽奔秦，十三年，秦亡奔魏。〕其子軌為魏荊州刺史、襄陽公，鎮長社，常思南歸；以昔殺劉康祖及徐湛之父，〔劉康祖父虔之，徐湛之父達之，義熙十一年為魯軌所殺。〕故不敢來。軌卒，子爽襲父官爵。爽少有武幹，〔少，詩照翻。〕與弟秀皆有寵於魏主。【章：十二行本「主」下有「秀為中書郎」五字；乙十一行本同；孔本同；張校同；退齋校同。】既而兄弟各有罪，魏主詰責之。〔爽粗中使酒多過失，秀以檢校鄴人謀反事，因病還遲，並為魏主所詰責。詰，去吉翻。〕爽、秀懼誅，從魏主自瓜步還，至湖陵，請曰：「奴與南有仇，每兵來，常恐禍及墳墓，〔爽祖父皆葬長社。〕乞共迎喪還葬平城。」魏主許之。爽至長社，殺魏戌兵數百人，帥部曲及願從者千餘家奔汝南。〔自長社至汝南不及三百里。帥，讀曰率。〕夏四月，爽遣秀詣壽陽，奉書於南平王鑠以請降。〔鑠，式灼翻。降，戶江翻。〕上聞之，大喜，以爽為司州刺史，鎮義陽；〔沈約曰：司州刺史，漢之司隸校尉也，晉江左以來，淪沒戎寇。雖永和、太元，王化蹔及，及太和、隆安，還復湮陷。武帝北平關、洛，河南底定，置司州刺史，治虎牢，領河南、滎陽、弘農實土三郡。少帝景平初，司州復沒，元嘉末，僑立，治汝南，是後遂治義陽，領義陽、隨陽、安陸、南汝南郡。〕秀為潁川太守，〔考異曰：宋略雲「滎陽太守」，今從宋書。餘謂帝蓋以秀兄弟自潁川來降，遂因以潁川太守授秀。〕餘弟姪並授官爵，賞賜甚厚。魏人毀其墳墓。徐湛之以為廟算遠圖，特所獎納，不敢苟申私怨，乞屏居田裏；不許。〔屏，迸郢翻。〕
4青州民司馬順則自稱晉室近屬，聚眾號齊王。梁鄒戌主崔勳之詣州，五月，乙酉，順則乘虛襲梁鄒城。〔梁鄒縣，漢屬濟南郡，晉省；宋置梁鄒戌，為平原太守治所。水經註：濟水自管縣東過梁鄒縣北，又東北過臨濟縣南。參而考之，其地蓋在唐齊州臨濟縣界。〕又有沙門自稱司馬百年，亦聚眾號安定王以應之。
5壬寅，魏大赦。
6己巳，以江夏王義恭領南兗州刺史，徙鎮盱眙，增督十二州諸軍事。
7戊申，以尚書左僕射何尚之為當書令，太子詹事徐湛之為僕射、護軍將軍，〔晉志曰：自魏、晉迄於江左，僕射置二則分左、右，或不兩置，但曰尚書僕射；令闕，則左為自主；若左右並闕，則置尚書僕射以主左事。今湛之蓋以尚書僕射領護軍將軍也。〕尚之以湛之國戚，〔湛之，帝之甥，會稽公主之子。〕任遇隆重，每事推之。詔湛之與尚之並受辭訢。尚之雖為令，而朝事悉歸湛之。〔朝，直遙翻。〕
8六月，壬戌，魏改元正平。
9魏主命太子少傅遊雅、中書侍郎胡方回等等更定律令，多所增損，凡三百九十一條。
10魏太子晃盛國，〔監，工銜翻。〕頗信任左右，又營園田，收其利，高允諫曰：「天地無私，故能覆載；〔覆，敷又翻。〕王者無私，故能容養。今殿下國之儲貳，萬方所則；而營立私田，畜養雞犬，〔畜，許六翻。〕乃至酤販市廛，與民爭利，〔廛，市中空地；一曰，固也。說文曰：廛，一畝半，一家之居也。孔穎達曰：市廛而不稅者，廛，謂公家邸舍，使商人停物於中，直稅其所舍之處，不稅其在市所賣之物。市內空地曰廛，城內空地曰肆。按載師雲；以廛裏任國中之地。鄭註雲：廛裏，邑居里矣，廛，民居之區域也。司農雲：廛，市中空地未有肆，城中空地未有宅者也。遂人授民田，夫一廛，田百畝，詩：胡取禾三百廛兮。傳雲：一夫之居曰廛。謂一夫之田百畝也。揚子云：有田一廛，謂百畝之居，與詩傳同。夫田之廛與市廛之廛，其義不同，各有攸當也。〕謗聲流佈，不可追掩。夫天下者，殿下之天下，富有四海，何求而無，乃與販夫、販服競此尺寸之利乎！昔虢之將亡，神賜之土田，〔註見前。〕漢靈帝私立府藏，〔事見五十七卷光和元年。藏，徂浪翻。〕皆有顛覆之禍；前鑒若此，甚可畏也。武王愛周、邵、齊、畢，所以王天下；〔史記周紀：武王即位，太公望為師，周公旦為輔，召公、畢公之徒左右王師，一戎衣而天下大定。王，木況翻。〕殷紂愛飛廉、惡來，所以喪其國。〔飛廉多力，惡來善走，父子俱以才力事紂。惡來善毀讒，諸侯以此益疏。喪，息浪翻。〕今東宮儁乂不少，頃來侍御左右者恐，非在朝之選。〔少，詩沼翻。朝，直遙翻。〕願殿下斥去佞邪，親近忠良；〔去，羌呂翻。近，其靳翻。〕所在田園，分給貧下；販賣之物，以時收散；〔收，謂收藏其物；散，謂散與貧民。一曰：以時數散者，言穫斂之時，民力可以償稱逋負則收之；停滯居物，至民所欲得之時則散之。〕如此，則休聲日至，謗議可除矣。」不聽。
太子為政精察，而中常侍宗愛，性險暴，多不法，太子惡之。 〔惡，烏故翻。〕給事中仇尼道盛、侍郎任平城〔侍郎，即給事黃門侍郎。仇尼，複姓，出於徒河。任，音壬。〕有寵於太子，頗用事，皆與愛不坐死，帝怒甚。戊 辰，太子以憂卒。〔考異曰：宋索虜傳雲：「燾至汝南瓜步，晃私遣取諸營鹵獲甚眾。燾歸，聞知，大加搜檢。晃懼，謀殺燾。燾乃詐死，使其近習召晃迎喪，於道 執之；及國，罩以鐵籠，尋殺之。」蕭子顯齊書亦云：「晃謀殺佛貍，見殺。」宋略曰：「燾既南侵，晃淫於內，謀欲殺燾。燾知之，烕而詐死，召晃迎喪。晃至，執之，罩以鐵籠，捶之三百，曳於叢棘以殺焉。」又索虜傳雲：「晃弟秦王烏交旱與晃對掌國事，晃疾之，訴其貪暴。燾鞭之二百，遣鎮枹罕。」此皆江南傳聞之誤。今從後魏書。〕壬申，葬金陵，諡曰景穆。帝徐知太子無罪甚悔之。〔為後宗愛弒帝張本。〕
11秋，七月，丁亥，魏主如陰山。
青、冀三州刺史蕭斌遣振武將軍劉武之等擊司馬順則、司馬百年，皆斬之。〔斌，音彬。〕癸亥，梁鄒平。
蕭斌，王玄謨皆坐退敗免官。上問沈慶之曰：「斌欲斬玄謨而節止之，何也﹖」對曰：「諸將奔退，莫不懼罪，〔將，即亮翻。〕自歸而死，將至逃散，故止之。」〔慶之諫斬玄謨事見上捲上年。〕
14九月，癸巳，魏主還平城；冬十月，庚申，復如陰山。〔復，扶又翻。〕
上遣使至魏，魏遣殿中將軍郎法祐來脩好。〔好，呼到翻。〕
己巳，魏上黨靖王長孫道生卒。
十二月，丁丑，魏主封景穆太子之子濬為高陽王；既而以皇孫世嫡，不當為藩王，乃止。〔觀此，則魏世祖立孫之意定矣。〕時濬生四年，聰達過人，魏主愛之，常置左右。徙秦王翰為東平王，燕王譚為臨淮王，楚王建為廣陽王，吳王餘為南安王。〔翰等皆魏主子。以國王徙封郡王，當考。〕
帝使沈慶之徙城流民數千家於瓜步，徵北參軍程天祚徙江西流民數千家於姑孰。〔彭城、江西流民，皆避魏寇而南者。〕
帝以吏部郎王僧綽為侍中。僧綽曇首之子也，〔曇首輔政於元嘉之初。曇，徒含翻。〕幼有大成之度，眾皆以國器許之。好學，有思理，〔子，呼到翻。思，相吏翻。思理，猶言思致也。〕練悉朝典。〔朝，直遙翻；下同。〕尚帝女東陽獻公主。在吏部諳悉人物，舉拔鹹得其分。〔諳，烏含翻。分，扶問翻。言能隨其分量而授任也。〕及為侍中，年二十九，沈深有局度，〔有局則能處事，有度則能容物。沈，持林翻。〕不以才能高人。帝頗以後事為念，以其年少，〔少，詩照翻。〕欲大相付託，朝政大小，皆與參焉。帝之始親政事也，委任王華、王曇道、殷景仁、謝弘微、劉湛，次則範曄、沈演之、庾炳之，最後江湛、徐湛之、何瑀之及僧綽，凡十二人。〔「何瑀之」，恐當作「何尚之」。〕
唐和入朝於魏，魏主厚禮之。〔唐和鎮焉耆，有撫安西域之功，故厚禮之。〕
二十九年（壬辰、四五二）
1春，正月，魏所得宋民五千餘家在中山者謀叛，州軍討誅之。〔州軍，定州之軍也。〕冀州刺史張掖王沮決萬年坐與叛者通謀，賜死。〔沮，子餘翻。〕
2魏世祖追悼景穆太子不已；中常侍宗愛懼誅，二月甲寅，弒帝，〔年四十五諡曰本武皇帝。考異曰：宋書作「庚申」，今從魏書。〕尚書左僕射蘭延、〔魏書官氏志：北方諸姓，烏洛蘭氏改為蘭氏。〕侍中和疋、薛提等祕不發喪。疋【章：十二行本「疋」上有「延字」；乙十一行本同；孔本同；張校同。】以皇孫濬沖幼，欲立長君，〔疋，五下翻。長，知兩翻。〕徵秦王翰，置之祕室；〔祕室，祕密之室。〕提以濬嫡皇孫，不可廢。議久不決。宗愛知之，自以得罪於景穆太子，而素惡秦王翰，〔惡，烏路翻。〕善南安王餘，乃密迎餘自中宮便門入禁中，矯稱赫連皇后令召延等。〔赫連皇后，夏主勃勃之女也。〕延以愛素賤，不以為疑，皆隨入。愛先使宦者三十人持兵伏於禁中，延等入，以次收縛，斬之殺秦王翰於水巷而立餘。大赦，改元承平，尊皇后為皇太后，以愛為大司馬、大將軍、太師、都督中外諸軍事、領中祕書，封馮翊王。〔史言魏亂。〕
3庚午，立皇子休仁為建安王。
4三月，辛卯，魏葬太武皇帝於金陵，〔葬雲中金陵。〕廟號世祖。
5上聞魏世祖殂，更謀北伐，魯爽等復勸之。〔復，扶又翻。〕上訪於羣臣，太子中庶子何偃以為「淮、泗數州〔淮、泗數州，謂青、冀、徐兗、司、豫也。〕瘡痍未復，不宜輕動。」上不從。偃，尚之之子也。
夏，五月丙申，詔曰：「虐虜窮兇，著於自昔；未勞資斧，已伏於誅。拯溺蕩穢，今其會也。可符驃騎、司空二府，〔時江夏王義恭降號驃騎將軍，鎮盱眙；南譙 王義宣鎮江陵，進位司空。驃，匹妙翻。騎，奇計翻。〕各部分所統，〔分，扶問翻。〕東西應接。歸義建績者，隨勞酬獎。」於是遣撫軍將軍蕭思話督冀州刺史張 永等向碻磝，魯爽、魯秀、程天祚將荊州甲士四萬出許、洛，〔據魯爽傳，天祚去年助戌彭城，為魏所獲，勸爽弟秀南歸，是年遂與爽、秀俱來奔，故並用之。將，即亮翻。〕雍州刺史臧質帥所領趣潼關。〔帥，讀曰率。考異曰：索虜、徐爰、張永傳，並雲王玄謨亦北伐。玄謨傳中不會行，，蓋脫誤。魏紀載：「六月，劉義隆將檀和之寇濟州，梁坦及魯安生軍於京、索龐薛安都寇恆農。」都不言蕭思話等；而宋紀亦無此數人者。至七月元：「韓元興討之，和之退梁坦、安生亦走」，不言思話之歸。宋略有臧質遣柳元景徇蒲阪，元景傳亦有之。今從宋書、宋略。今按考異所謂索虜、徐爰、張永傳，亦宋書也。〕永，茂度之子也。〔張裕，字茂度，避武帝諱，以字行。〕沈慶之固諫北伐；上以其異議不使行。
青州刺史劉興祖上言，以為： 「河南阻飢，〔書曰：黎民阻飢。孔安國註曰：阻，難也。〕野無所掠；脫諸城固守，非旬月拔。稽留大眾，轉輸方勞；應機乘勢，事存急速。今偽帥始死，〔帥， 所類翻。〕兼逼暑時，國內猜擾，不暇遠赴。謂宜長驅中山，據其閞要。〔自中山至代，有倒馬關、飛狐關。〕冀州以北，民人尚豐，兼麥已向熟，因質為易，〔謂因敵取資，於事為易。易，弋豉翻。〕嚮義之徒，必應響赴。若中州震動，黃河以南，自當消潰臣請發青、冀七千兵，遣將領之，〔將，即亮翻。〕直入其心腹。若前驅克勝，張永及河南眾軍，宜一時濟河，使聲實兼舉，並建司牧，撫柔初附，西拒太行，北塞軍都，〔欲因山險置兵，以苞舉相、定、幽、冀之地。行，戶剛翻。塞，息則翻。〕因事指揮，隨宜加授，〕加授，謂仕於魏有官者，加其官，未有官而能聚眾以應宋師者，先授之以官。〕畏威欣寵，人百其懷。〔言其懷恩百倍於常時也。〕若能成功，清壹可待；〔謂河南、北肅清，混壹之功可待也。〕若不克捷，不為大傷。並催促裝束，伏聽敕旨。」上意止存河南，亦不從。〔劉興祖之言，上策也；上策，非命世之英不可行。〕上又使員外散騎侍郎琅邪徐爰隨軍向碻磝，銜中旨授諸將方略，臨時宣示。〔散，悉亶翻。騎，奇計翻。〕
6尚書令何之以老請置【章：十二行本「置」作「致」；乙十一行本同；孔本同。】仕，退居方山。〔方山在建康東北，有方山埭，截淮立埭於山南。曰方山者，山形方如印。〕議者鹹謂尚之不能固志。既而詔書敦論者數四，六月，戊申朔，尚之復起視事。〔復，扶又翻。〕御史中丞袁淑錄自古隱士有跡無名者為真隱傳以嗤之。〔有跡無名，如晨門、荷蕢、苛蓧、野王二老、漢陰丈人之類。〕
7秋，七月，張永等至碻磝引兵圍之。〔考異曰宋略：「七月壬辰，永師及碻磝。」下又有「乙酉、壬辰」。按長曆，此月丁丑朔，四日庚辰，六日壬午，十六日壬辰，疑永以庚辰、壬午至碻磝，非壬辰也。〕
8壬辰，徙汝陰王渾為武昌王淮陽王彧為湘東王。〔彧，於六翻。〕
9初，潘淑妃生始興王濬。〔考異曰：太子劭傳雲：「濬母卒，使潘淑妃養之。」濬傳及文九王傳，皆雲濬實潘袁皇后諡曰元。後殂於十七年。恚，於避翻。〕淑妃專總內政。由是太子劭深惡淑妃及濬。〔惡，烏故翻。〕濬懼為將來之禍，乃曲意事劭，劭更與之善。
吳興巫嚴道育，〔嚴道育，女巫也，其夫為劫，坐沒入奚官。〕自言能闢穀服食，役使鬼物；因東陽公主婢王鸚鵡出主家。道育謂主曰：「神將有符賜主。」主夜臥，見流光若螢，飛入書笥，〔笥，相吏翻，竹器也，篋也；圓簞，方曰笥。〕開視，得二青珠；由是主與劭、濬皆信惑之。劭、濬並多過失，數為上所詰責；使道育祈請，欲令過不上聞。〔數，所角翻。詰，去吉翻。聞，音問。〕道育曰：「我已為上天陳請，〔為，於偽翻。上，時掌翻。〕必不泄露。」劭等敬事之，號曰天師。其後遂與道育、鸚鵡及東陽主奴陳天與、黃門陳慶國共為巫蠱，琢玉為上形像，埋於含章殿前；劭補天與為隊主。
東陽主卒，〔卒，子恤翻。〕鸚鵡應出嫁，劭、濬恐語泄，〔慮巫蠱之語泄也。〕濬府佐吳興沈懷遠，素為濬所厚，以鸚鵡嫁為之為妾。
上聞天與領隧，以讓劭曰：「汝所用隧主副，並是奴邪﹖」劭懼，以書告濬。濬復書曰：「彼人若所為不已，正可促其餘命，或是大慶之漸耳。」〔據此，則弒逆之謀，濬實啟之。劭在都，濬在京口，故以書往來。詳察書意，則劭、濬逆謀豈一朝一夕之故哉！其所由來者漸矣。此書乃贊決其逆謀，非啟之也。〕劭、濬相與往來書疏，常謂上為「彼人」，或曰「其人」，謂江夏王義恭為「佞人」。〔夏，戶雅翻。〕
鸚鵡先與私通，既適懷遠，恐事泄，白劭使密殺之。陳慶國懼，曰：「巫蠱事，惟我與天與宣傳往來。今天與死，我其危哉！」乃其以其事白上。上大驚，即遣收鸚鵡；封籍其家得劭、濬書數百紙，皆菷咀巫蠱之言；〔菷，職救翻。咀，莊助翻。〕又得所埋玉人，命有司窮治其事。〔治，直之翻。〕道育亡命，捕之不獲。
先是，濬自揚州【章：十二行本「州」下有「刺史」二字；乙十一行本同；孔本同；張校同。】出鎮京口，〔十八年，濬為揚州刺史，出鎮京口，史逸其事始。先，息薦翻。〕及廬陵王絕以疾解揚州，〔紹，帝第五子，出繼廬陵王義真後。〕意謂已必復得之。既而上用南譙王義宣，濬殊不樂，乃求鎮江陵；〔濬求代義宣鎮江陵，然義宣未及離江陵，濬自京口至都，則弒之禍發矣。復，扶又翻；下同。樂，音洛。〕上許之。濬入朝，〔朝，直遙翻。〕遣還京口，為行留處分，至京口數日而巫蠱事發。上惋歎彌曰，〔處昌呂翻。分，扶問翻。惋，烏貫翻，驚惋也。〕謂潘淑妃曰：「太子圖富貴，更是一理，虎頭復如此，〔濬，小字虎頭。〕非復思慮所及。汝母子豈可一日無我邪！」〔言一日無帝，則淑妃及濬將為劭所殺也。〕遣中使切責劭濬，〔使，疏吏翻。〕劭濬惶懼無辭，惟陳謝而已。上雖怒甚，猶未忍罪也。〔「當斷不斷，反受其亂。」文帝之謂也。〕
10諸軍攻碻磝，治三攻道：張永等當東道，濟南太守申坦等當西道，揚武司馬崔訓當南道。攻之累旬不拔。〔自帝經略河南，到彥之出師，四鎮皆斂戌北去。王玄謨之出師，碻磝望風而下，滑臺則堅壁矣。今之出師，碻磝亦固守以抗張永等。魏人固習知宋人之情態，以為無能為也。治，直之翻。濟，子禮翻。〕八月，辛亥夜，魏人自地道潛出，燒崔訓營及攻具；癸丑夜，又燒東圍及攻具；尋復毀崔訓攻道。〔復，扶又翻。〕張永夜撤圍退軍，不告諸將，〔將，即亮翻。〕士卒驚擾；魏人乘之，死傷塗地。蕭思話自往增兵力攻，旬餘不拔。是時，青、徐不稔，軍食乏。丁卯，思話命諸軍皆退屯歷城，斬崔訓，繫張永。申坦於獄。
魯爽至長社，魏戌主禿髡幡棄城走。〔「禿髡」，恐當作「禿髮」。【章：「髡」十二行本正作「髮」；孔本同；張校同。】魯爽父子兄弟先居長社，以南兵來，聲勢既盛，禿髮幡恐其有內應，故不能守而走。〕臧質頓兵逅郊，〔謂頓兵襄陽之近郭也。杜子春周禮註醜五十里為近郊，百里為遠郊。〕不以時發，獨遣冠軍司馬柳元景〔臧質以冠軍將軍鎮襄陽，以柳元景為司馬。冠，古玩翻；下同。〕帥後軍行參軍薛安都等【章：十二行本「等」下有「向潼關，元景等」六年字；乙十一行本同；孔本同；張本同；張校同；退齋校同。】進據洪關。水經註：洛水自上洛縣東北於拒城之西北分為二水，枝渠東北出為門水，門水又北歷陽華之山，又東北歷峽謂之鴻關水，水東有城，即關亭也；水西有堡，謂之鴻關堡。帥，讀曰率。〕梁州刺史劉秀之遣司馬馬汪與左軍中兵參軍蕭道成將兵向長安。道成，承之之子也。〔蕭道成始見於此。蕭承之有復漢中之功，見一百二十二卷元嘉十年。將，即亮翻。〕魏冠軍將軍封禮自浢津南渡，赴弘農。〔水經註：門水自鴻關東北流，又北逕弘農縣故城東。故城即故函谷關也。其水側城北流，而注於河。河水於此有浢津之名。浢，音豆。〕九月，司空高平公兒烏幹屯潼關，〔魏書官氏志：內入諸姓，賀兒氏為兒氏。〕平南將軍黎公遼屯河內。
11吐谷渾王慕利延卒，樹洛幹之子拾寅立，〔樹洛幹卒於晉安帝義熙十三年。〕始居伏羅川；〔居伏羅川，猶未敢遠離白蘭之險也。〕遣使來請命，亦請命於魏。丁亥，以拾寅為安西將軍、西秦，河，沙三州刺史、河南王；魏以拾寅為鎮西大將軍、沙州刺史、西平王。
庚寅，魯爽與魏豫州刺史拓跋僕蘭戰於大索，破之，〔杜預曰：成皋東有大索城。京相璠曰：京縣有大索亭；小索亭，大、小索氏兄弟居之，故有大小之號。括地誌曰：滎陽即大索城；小索故城在滎陽縣北四里。〕進攻虎牢。聞碻磝敗退，與柳元景皆引兵還。蕭道成、馬汪等聞魏救兵將至，還趣仇池。〔趣，七喻翻。〕己丑，詔解蕭思話徐州，更領冀州刺史，鎮歷城。〔更，工衡翻。〕
上以諸將屢出無功，不可專責張永等，賜思話詔曰：「虜既乘利，方向盛冬，若脫敢送死，兄弟父子自共當之耳。〔言諸將皆不可任也。〕齬及增憤！可以示張永、申坦。」〔使示永、坦，欲以激厲之。〕又與江夏王義恭書曰：「早知諸將輩如此，恨不以白刃驅之。今者悔何所及！」〔亦憤憤之辭也。〕義恭尋秦免思話官，從之。
魏南安隱王餘自以違次而立，〔餘以少子為宗愛所立，非次也。諡法：不顯屍國曰隱。〕厚賜２羣下，欲以收眾心；旬月之間，府藏虛竭。〔藏，徂浪翻。〕又好酣飲及聲樂、畋獵，不恤政事。〔好，呼到翻。〕宗愛為宰相，錄二省，〔魏蓋以尚書、侍中、中祕書為三省，亦猶今以尚書、門下、中書為三省也。〕總宿衛，坐召公卿，專恣日甚。餘患之，謀奪其權，愛憤怒。冬，十月，丙午朔，餘夜祭東廟，〔魏書：明元帝永興四年，立太祖道武廟於白登山，歲一祭，具太牢；無常月。又於白登山西太祖舊遊之處，立昭成獻明太祖廟，常以九月、十月之交，帝親祭，牲用馬牛羊。白登在平城東，故曰東廟。〕愛使小黃門賈周等就弒餘，而祕之，〔餘立纔二百二十餘日。〕惟羽林郎中代人劉尼知之。〔羽林郎，自漢以來有之。漢羽林郎秩比三百名，郎中可以概推矣。魏以劉尼為羽林郎中，與殿中尚書俱典兵宿衛，則其位在蓋重於漢朝也。〕尼勸愛立皇孫濬，愛驚曰：「君大癡人！皇孫若立，豈忘正平時事乎！」〔景穆太子之死，魏正平元年也。正平元年即上年。〕尼曰：「若爾，今當立誰﹖」愛曰：「待還宮，當擇諸王賢者立之。」
尼恐愛為變，密以狀告殿中尚書源賀。賀時與尼俱典兵宿衛，乃與南部尚書陸麗謀曰：「宗愛既立南安，還復殺之。〔復，扶又翻。〕今又不立皇孫，將不利於社稷。」遂與麗定謀，共立皇孫。麗，俟之子也。〔史言陵俟父子皆有智略，忠於後魏。〕
戊申，賀與尚書長孫渴侯嚴兵守衛宮禁，使尼、麗迎皇孫於苑中。〔魏都平城有鹿苑。〕麗抱皇孫於馬上，入平城，賀、渴侯開門納之。尼馳還東廟，大呼曰：「宗愛弒南安王，大逆不道，〔呼，火故翻。劉尼僅以弒南安王為宗愛罪，不能正其弒世祖之罪也。〕皇孫已登大位，有詔，宿衛之士皆還宮！」眾鹹呼萬歲，遂執宗愛、賈周等，勒兵而入，奉皇孫即皇帝位。〔帝諱濬，太武皇帝之嫡孫，景穆太子之長子也。蕭子顯曰：濬，字烏雷直勒。〕登永安殿，〔北史：魏太武帝始光二年，改東宮為萬壽宮，起永安樂二殿。〕大赦，改元興安。〔考異曰：宋索虜傳：「燾以烏弈旰有武略，用以為太子。會燾死，使嬖人宗愛立可博真為後。宗愛、博真恐為弈旰所危，矯殺之而自立，號年承平。博真懦弱，不為國人所附。晃子濬字烏雷直懃，素為燾所愛，燕王謂國人曰：『博真非正不宜立；直懃嫡孫，應立耳。』乃殺博真及宗愛而立濬為主，號年正平。」與後魏書不同。又云在二十八年。皆宋書之誤也。〕殺愛、周，皆具五刑，夷三族。
14西陽五水羣蠻反，〔水經註：蘄水出江夏蘄春縣北山。水首受希水，枝津西南流，歷蘄山，出蠻中，故以此水為五水蠻。五水，謂巴水、蘄水、希水赤亭水、西歸水。蠻左憑阻山川，世為抄暴。宋沈慶之於西陽上下誅討，即五水蠻也。〕自淮、汝至於江、沔，鹹被其患。〔南史曰：蠻所在深阻，種落熾盛，北接淮、汝，南極江、漢，地方數千里。沔，迷遠翻。被，皮義翻；下同。〕詔太尉中兵參軍沈慶之濬江、豫、荊、雍四州兵討之。〔為沈慶之以討蠻之兵補武陵王駿起義張本。雍，於用翻。〕
魏以驃騎大將軍拓跋壽樂為太宰、都督中外諸軍、錄尚書事，〔壽樂，拓跋悉鹿之後。驃，匹妙翻。騎，奇計翻。樂，音洛。〕長孫渴侯為尚書令，加儀同三司。〔賞定策之功也。〕十一月，壽樂、渴侯坐爭權，並賜死。
16癸未，魏廣陽簡王建、臨淮宣王譚皆卒。
17甲申，魏主母閭氏卒。〔按北史，魏主母姓鬱久閭氏，河東王毗之妹也。〕
18魏南安王餘之立也，以古弼為司徒，張黎為太尉。及高宗立，弼、黎議不合旨，黜為外都大官；坐有怨言，且家人告其為巫蠱，皆被誅。〔古弼、張黎，魏世祖之所親任者也。宗愛弒逆，不能聲其罪而誅之；南安之立，首居公位；雖不為巫蠱，罪固不容於死矣。被，皮義翻。〕
20魏追尊景穆太子為景穆皇帝，皇妣閭氏為恭皇后，尊乳，母常氏為保太后。
19壬寅，廬陵昭王紹卒。
20魏追尊景穆太子為景穆皇帝，皇妣閭氏為恭皇后，尊乳，母常氏為保太后。
21隴西屠各王景文叛魏，〔暑，直於翻。〕署置王侯；魏統萬鎮將南陽王惠壽、外都大官於洛拔督四州之眾討平之，〔四州，謂秦、雍、河、涼。〕徙其黨三千餘家於趙、魏。〔此言戰國時趙、魏大界。〕
22十二月，戊申，魏葬恭皇后於金陵。
23魏世祖晚年，佛禁稍弛，〔魏禁佛見一百二十四卷二十三年。〕民間往往有私習者。及高宗即位，羣臣多請復之。乙卯，詔州郡縣眾居之所，各聽建佛圖一區；民欲為沙門者，聽出家，〔捨俗為僧謂之出家。〕大州五十人，小州四十人。於是曏所毀佛圖，率皆修復。〔佛圖，即浮屠，或曰：佛圖，即佛寺。〕魏主親為沙門師賢等五人下髮，〔為，於偽翻。下髮，剃髮也。亦謂之祝髮。〕以師賢為道人統，〔道人統，猶宋人都僧錄，北人謂之僧總攝。魏書：沙門師賢，本罽賓國王種人，少入道，東遊涼州，涼平赴代。罷佛法時，師賢假為醫術還俗，而守道不改。於修復日，即反沙門，為道人統。和平初，師賢卒，曇曜代之，更名沙門統。〕
24丁巳，魏以樂陵王周忸為太尉，〔忸，女九翻。〕南部尚書陵麗為司徒，鎮西將軍杜元寶為司空。麗以迎立之功，受心膂之寄，朝臣無出其右者。〔朝，直遙翻；下同。〕賜爵平原王，麗辭曰：「陛下，國之正統，〔世嫡皇孫，故曰正統。〕當承基緒；效順奉迎，臣子常職，不敢慆天之功〔慆，義與叨同，貪也。〕以千大賞。」再三不受。魏主不許。麗曰：「臣父奉事先朝，忠勤著效。〔陸俟事世祖，威行北鎮，功著關中。〕今年逼桑榆，〔桑榆，晚景也。〕願以臣爵授之。」帝曰：「朕為天下主，豈不能使卿父子為二王邪！」戌年，進其父建業公俟爵為東平王。〔考異曰：魏紀曰「戊申」。按上有丁巳，下有癸亥，不當中有戊申；蓋「戊午」字誤耳。〕又命麗妻為妃，復其子孫，〔復，方目翻。〕麗力辭不受。帝益嘉之。
以東安公劉尼為尚書僕射，西平公源賀為徵北將軍，並進爵為王。帝班賜羣臣，謂源賀曰：「卿任意取之。」賀辭曰：「南北未賓，府庫不可虛也。」〔謂魏南有宋，北有柔然，不可一日弛備；府庫所以供軍國之用，不可虛於賞賜。〕固與之，乃取戎馬一匹。〔示欲宣力於邊垂。〕
高宗之立也，高允豫其謀，陵麗等皆受重賞，而不及允，允終身不言。〔高允不言功，其後位遇隆厚，下豈嗇報也！〕
甲子，周忸坐事，賜死。時魏法深峻，源賀奏：「謀反之家，男子十三以下本不豫謀者，宜免死沒官。」從之。
25江夏王義恭還朝。〔自盱眙還也。夏，戶雅翻。朝，直遙翻。〕辛未，以義恭為大將軍、南徐州刺史，〔欲以代始興王濬也。〕錄尚書如故。
26初，魏入中原，〔晉孝武帝太元二十一年，魏伐燕，至安帝隆安二年克中山，始得中原。〕用景初曆，〔景初，曆、楊偉所造，曹魏明帝景初元年行之。〕世祖克沮渠氏，見二百二十三卷十六年。沮，子餘翻。〕得趙躍玄始曆，〔徧考字書無「躍」字，以偏傍從「匪」從「文」，離而合之於上下，讀如斐字。〕時人以為密，是歲，始行之。
