△卷第一百八十四
隋紀八〔起強圉赤奮若（丁丑）六月，不滿一年。〕
恭皇帝下
義寧元年（丁丑、六一七）
1六月，己卯，李建成等至晉陽。
2劉文靜勸李淵與突厥相結，〔厥，九勿翻。考異曰：創業注云：「突厥去，覘人來報，文武入賀。帝曰：『且勿相賀，當為諸君召而使之。』即自手與突厥書。」蓋溫大雅欲歸功高祖耳。今從唐書劉文靜傳。〕資其士馬以益兵。劫淵從之，自為手啟，卑辭厚禮，遺始畢可汗〔遺，於季翻。可，從刊入聲。汗，音寒。考異曰：創業注云：「仍命封題，署雲『名啟』。所司請改啟為書；帝不許。」按太宗雲：「太上皇稱臣於突厥，」蓋謂此時，但溫大雅諱之耳。〕雲：「欲大舉義兵，遠迎主上，復與突厥和親，如開皇之時。若能與我俱南，勿侵暴百姓；若但和親，坐受寶貨，亦唯可汗所擇。」始畢得啟，謂其大臣曰：「隋主為人，我所知也，若迎以來，必害唐公而擊我無疑矣。苟唐公自為天子，我當不避盛暑，以兵馬助之。」即命以此意為復書。使者七日而返，將佐皆喜，請從突厥之言，〔使，疏吏翻。將，即亮翻；下同。〕淵不可。裴寂、劉文靜皆曰：「今義兵雖集而戎馬殊乏，胡兵非所須，〔須者，意所欲也。〕而馬不可失；若復稽回，〔復，扶又翻。〕恐其有悔。」淵曰：「諸君宜更思其次。」寂等乃請尊天子為太上皇，立代王為帝，以安隋室；移檄邵縣；改易旗幟，雜用絳白，以示突厥。〔隋色尚赤。今用絳而雜之以白，示若不純於隋。幟，昌志翻。厥，九勿翻。〕淵曰：「此可謂『掩耳盜鍾，』〔此鄙語也；言盜鍾者惡鍾聲之聞而掩耳盜之，此可以自欺而不可以欺人也。〕然逼於時事，不得不爾。」乃許之，遣使以此議告突厥。〔使，疏吏翻。厥，九勿翻。〕
西河郡不從淵命，甲申，淵使建成、世民將兵擊西河；〔將，即亮翻，又音如字，領也。考異曰：創業注云：「命大郎、二郎率眾討西河。」高祖、太宗實錄但云「命太宗侚西河」，蓋史官沒建成之名耳。唐殷嶠傳：「從隱太子攻西河」。今從創業注。〕命太原令太原今太原溫大有與之偕行，〔隋志，太原縣，舊曰晉陽，開皇十年，分置太原縣，而改後齊所置龍山縣為晉陽縣，二縣並帶太原郡。令，力正翻。〕曰：「吾兒年少，〔少，詩照翻。〕以卿參謀軍事；事之成敗，當以此行卜之。」時軍士新集，鹹未閱習，建成、世民與之同甘苦，遇敵則以身先之。〔先，悉薦翻。〕近道菜果，非買不食，軍士有竊之者，輒求其主償之，亦不詰竊者，〔詰，去吉翻。〕軍士及民皆感悅。至西河城下，民有欲入城者，皆聽其入。郡丞高德儒閉城拒守，己丑，攻拔之。執德儒至軍門，世民數之曰：「汝指野鳥為鸞，以欺人主，取高官，〔事見一百八十二卷大業十一年。數，所具翻。又所主翻。〕吾興義兵，正為誅佞人耳！」〔為，於偽翻。〕遂斬之。自餘不戮一人，秋毫無犯，各尉撫使復業，〔尉，與慰同。〕遠近聞之大悅。〔義師初起，而人心如此，固可以取天下矣。〕建成等引兵還晉陽，往返凡九日。〔還，從宣翻，又音如字。〕淵喜曰：「以此行兵，雖棋行天下可也。」〔言世民行兵有紀律也。〕遂定入關之計。
淵開倉以賑貧民，〔賑，津忍翻。〕應募者日益多。淵命為三軍，分左右，通謂之義士。裴寂等上淵號為大將軍，〔上，時掌翻。〕癸巳，建大將軍府；以寂為長史，〔長，知兩翻。〕劉文靜為司馬，唐儉及前長安尉溫大雅為記室，大雅仍與弟大有共掌機密，武士寫為鎧曹，劉政會及武城崔善為、太原張道源為戶曹，晉陽長上邽姜諅為司功參軍，太谷長殷開山為府掾，〔此唐公開大將軍府，署置官屬，參用隋親王府、大將軍府、州郡官屬之制也。隋制，唯親王有掾、有屬、有記室，大將軍府有鎧曹，州郡有戶曹，皆行參軍也。煬帝改州為郡，郡置諧司書佐，而書佐即參軍之職，行書佐即行參軍之職也。隋志，武城縣，屬清河郡；上邽縣，帶天水郡；太谷縣，屬太原郡，舊曰陽邑，開皇十八年改名。寫，一虢翻。鎧，可亥翻，諅，與謨同。長，知兩翻。掾，以絹翻。〕長孫順德、劉弘基、竇琮及鷹揚郎將高平王長諧、天水姜寶誼、陽屯為左，右統軍；〔高平縣，後魏置高平，邵隋已改為平高縣。煬帝改秦州為天水郡，因古郡名也。統軍，後魏所置。將，即亮翻。統，也綜翻。〕自餘文武，隨才授任。又以世子建成為隴西公，左領軍大都督，左三統軍隸焉；世民為敦煌公，〔敦，大門翻。〕右領軍大都督，右三統軍隸；各置官屬。以柴紹為右領軍府長史；〔此左、右領軍，以總領左、右軍而名，非取隋十二衛左、右領軍之職而名也。〕諮議譙人劉贍領西河通守。〔此大將軍府諮議參軍也。譙縣屬譙郡。贍，而豔翻。守，式又翻。〕道源名河，開山名嶠，恉以字行。開山，不害之孫也。〔殷不害以孝行聞於陳、隋之間。〕
3李密復帥眾向東都，〔復，扶又翻；下同。帥，讀曰率，〕丙申，大戰於平樂園。〔此蓋即漢、魏平樂觀在洛城西，隋既遷營新都，則平樂園當在都城東。樂，音洛。〕密左騎、右步，〔騎，奇寄翻。〕中列強弩，鳴千鼓以衝之，東都兵大敗，密復取回洛倉。
4突厥遣其柱國康鞘利等〔厥，九勿翻。鞘，所交翻。〕送馬千匹詣李淵為互市，許發兵送淵入關，多少隨所欲。〔少，詩沼翻；下同。〕丁酉，淵引見康鞘利等，受可汗書，禮容盡恭，〔可，從刊入聲。汗，音寒。〕贈遣康鞘利等甚厚。擇其馬之善者，止市其半；義士請以私錢市其餘，淵曰：「虜鐃馬而貪利，其來將不已，死汝不能市也。吾所以少取者，示貧，且不以為急故也，當為汝貰之，〔為，於偽翻。貰，時制翻，賒也。〕不哫為汝費。」
乙巳，靈壽賊帥郗士陵〔隋志，靈壽縣屬恆山郡。帥，所類翻。郗醜之翻。〕帥眾數千降於淵，淵以為鎮東將軍、燕郡公，〔帥，讀曰率。降，戶江翻。燕，因肩翻。〕仍置鎮東府，補僚屬，以招撫山東郡縣。
己巳，康鞘利北還。淵命劉文靜使於突厥以請兵，〔使，疏吏翻；下同。〕私謂文靜曰：「胡騎入中國，生民之大蠹也。〔騎，奇寄翻。〕吾所以欲得之者，恐劉武周引之共為邊患；又，胡馬行牧，不費芻粟，聊欲藉之以為聲勢耳。數百人之外，無所用之。」〔觀唐公之言，豈若肅、代及晉之君所為哉！〕
5秋，七月， 煬帝遣江都通守王世充將江、淮勁卒，將軍王隆帥邛黃蠻，〔按唐書，邛部有烏蠻、白蠻；又謂羣蠻種類多不可記，意必有黃蠻也。守，式又翻；下同。充將，即亮 翻，又音如字，領也。帥，讀曰率；下同。邛，渠容翻。〕河北大使太常少卿韋霽、河南大使虎牙郎將王辯等〔二人蓋皆討捕大使也。使，疏吏翻。少，始照翻。將 即亮翻；下同。〕各帥所領同赴東都，相知討李密。〔帥，讀曰率。考異曰：雜記：「四月，世充帥淮南兵萬人授東都。世充行至彭城，懼密眾之盛，自以兵少不敵，乃間行自黎陽濟河而至。七月，世充帥留守兵二萬擊密無功。」今從略記、浦山公傳。〕霽，世康之子也。〔韋世康，開皇四大總管之一。〕
6壬子，李淵以子元吉為太原太守，留守晉陽官，後事悉以委之。〔守，式又翻。〕癸丑，淵帥甲士三萬發晉陽，立軍門誓眾，並移檄郡縣，諭以尊立代王之意；西突厥阿史那大柰亦帥其眾以從。〔大業八年，分大柰之眾 居樓煩，故今亦從淵。帥，讀曰率。厥，九勿翻。從，才用翻。〕甲寅，遣通議大夫張綸將兵徇稽胡。〔稽胡部落居邠（汾）、石間。〕丙辰，淵至西河，忍勞吏 民，〔勞，力到翻。〕賑贍窮乏；民年七十以上，恉除散官，〔朝議等八郎，武騎等八尉，恉散官也。賑，津忍翻。贍，而豔翻。散，悉亶翻。〕其餘豪俊，隨才授 任，口詣功能，手註官秩，一日除千餘人；受官恉不取告身，〔唐志：補官者皆給以符，謂之告身，猶今言 付身也。〕各分淵所書官名而去。淵入雀鼠谷；壬戌；軍賈胡堡，〔賈胡堡，在霍邑西北。括地誌：汾州靈石縣有賈胡堡。賈，音古。〕去霍邑五十餘裏。代王侑遣 虎牙郎將宋老生帥精兵二萬屯霍邑，〔將，即亮翻。〕左武侯大將軍屈突通【章：十二行本「通」下有「將驍果數萬」五字；乙十一行本同；孔本同；張校同；退齋 校同。】屯河東以拒淵。〔屈，區勿翻。〕會積雨，淵不得進，遣府佐沈叔安等將贏兵還太原，更運一月糧。〔將，如字，即良翻。贏，倫為翻。還，從宣翻，又音如字。〕乙丑，張綸克離石，殺太守楊子崇。〔煬帝改石州為離石郡。〕
劉文靜至突厥，見始畢可汗，請兵，且與之約〔厥，九勿翻。可，從刊入聲。汗，音寒。考異曰：唐劉文靜傳曰：「始畢曰：『唐公起事，今欲何為﹖』文靜曰：『皇帝廢家嫡，傳位後主，致斯禍亂。唐公國之懿戚，不忍坐觀成敗，故起義軍，欲黜不當立者。』創業起居注先已再遣使至突厥，不容始畢方有此問。今不取。〕曰：「若入長，民眾土地入唐公，金王繒帛歸突厥。」〔繒，慈陵翻。厥，九勿翻。〕始畢大喜，丙寅，遣其大臣級失特勒先至淵軍，告以兵已上道。〔上，時掌翻。〕
淵以書招李密。〔考異曰：壺關錄雲：「高祖屯壽陽，遣右衛將軍張仁則齋書招李密。」浦山公傳：「密答書曰：『使至，辱今月十九日書』，按長曆是月己酉朔，十九日丁卯，不應己巳還至霍邑，又發書日不應猶在壽陽。今恉不取。〕密自恃兵強，欲為盟主，【章：十二行本「主」下有「己巳」二字；乙十一行本同；孔本同；張校同。】使祖君彥復書曰：「與兄派流雖異，根系本同。〔唐公出於李虎，密出於李弼，是異派也。然李弼之先，本遼東襄平人。李密祖西涼，本隴西成紀人。所謂根系，但同姓耳。〕自唯虛薄，為四海英雄共推盟主。〔「唯」，當作「惟」。惟，思也。詳見審是。〕所望左提右挈，戮力同心，執子嬰於鹹陽，〔以謂代王。〕殪商辛於牧野，〔以謂煬帝。殪，於計翻。〕豈不盛哉！」且欲使淵以步騎數千自至河內，〔煬帝改懷州為河內郡。騎，奇寄翻。〕面結盟約。淵得書，笑曰：密妄自矜大，非折簡可致。吾方有事關中，若遽絕之，乃是更生一敵；不如卑辭推獎以驕其志，使為我塞成皋之道，綴東都之兵，〔塞成皋之道，則江都信使不通；綴東都之兵，則不得西應長安。折，之舌翻。為，於偽翻。塞，悉則翻。〕我得專意西征。俟關中平定，據險養威，徐觀鷸蚌之勢以收漁人之功，未為晚也。」〔戰國策：趙且伐燕，蘇代為燕說趙惠王曰：「今者臣來過易水，蚌方出曝，鷸啄其肉，蚌合而拑其啄，鷸曰：『今日不雨，明日不雨，即有蚌脯。』蚌亦謂鷸曰：『今日不出，明日不出，必見死鷸。』漁父見而並獲之。今燕、趙相持，臣恐強泰之為漁父也。」唐公欲使李密與東都相持而己收漁人之利。鷸，餘律翻。〕乃使溫大雅復書曰：「吾雖庸劣，幸承餘緒，出為八使，〔漢順帝遣八使。唐公使山西、河東，故云然。使，疏吏翻；下同。〕入典六屯，〔隋制，六軍十二衛，唐公嘗為將軍，故云。〕顛而不扶，通賢所責。所以大會義兵，和親北狄，共匡天下，志在尊隋。天生烝民，必有司牧，當今為牧，非子而誰！老夫年逾知命，〔孔子曰：「五十而知天命。」〕願不及此。欣戴大弟，攀鱗附翼，唯弟早膺圖籙，以寧兆民！宗盟之長，屬籍見容，〔屬藉，宗屬之籍。長，佑兩翻。〕復封於唐，斯榮足矣。殪商辛於牧野，所不忍言，執子嬰於鹹陽，未敢聞命。分晉左右，尚須安輯；盟津之會，未暇卜期。」〔盟，讀曰孟。〕密得書甚喜，以示將佐曰：「唐公見推，天下不足定矣！」〔將，即亮翻。〕自是信使往來不絕。
雨久不止，淵軍中糧乏；劉文靜未返，或傳突厥與劉武周乘虛襲晉陽；淵召將佐謀北還。〔厥，矢勿翻。還，從宣翻，又音如字。〕裴寂等皆曰：「宋老生、屈突通連 兵據險，未易猝下。〔屈，居勿翻。〕李密雖雲連和，姦謀難測。突厥貪而無信，唯利是視。武周，事胡者也。太原一方都會，且義兵家屬在焉，不如還救根本，更 圖後舉。」李世民曰：「今禾菽被野，何憂乏糧！老生輕躁，一戰可擒。〔被，皮義翻。躁，則到翻。〕李密顧戀倉粟，未遑遠略。武周與突厥外雖相附，內實相 猜。武周雖遠利太原，豈可近忘馬邑！本興大義，奮不顧身以救蒼生，當先必鹹陽，號令天下。今遇小敵，遽已班師，恐從義之徒一朝解體，還守太原一城之地為賊耳，〔還，從宣翻，又音如字。〕何以自全！」李建成亦以為然。淵不聽，促令引發。世民將復入諫，〔令，力丁翻。復，扶又翻。〕會日暮，淵已寢；世民不得入，號哭於外，聲聞帳中。〔號，戶刀翻。聞，音問。〕淵召問之，世民曰：「今兵以義動，進戰則克，退還則散；眾散於前，敵乘於後，死亡無日，何得不悲！」淵乃悟曰：「軍已發，柰何﹖」世民曰：「右軍嚴而未發；【嚴：裝也。】左軍雖去，計亦未遠，請自追之。」淵笑曰：「吾之成敗皆在爾，知復何言，〔復，扶又翻。〕唯爾所為。」世民乃與建成【章：十二行本「成」下有「分道」二字；乙十一行本同；孔本同；張校同。】夜追左軍復還。〔復，音如字。考異曰：創業注：「帝集文武官人及大郎、二郎等而謂之曰：『以天贊我而言，應無此勢；以人事見機而發，無有不為。借遣吾當突厥、武周之地，何有不來之理。諸公謂云何﹖』議者以『老生、屈突通相去不遠；李密譎誑，姦謀難測；突厥見利而行；武周，事胡者也；太原一都之會，義兵家屬在焉。愚夫所慮，伏聽教旨。』唐公顧謂大郎、二郎曰：『爾輩何如﹖』對曰：『武周位極而志滿，突厥少信而貪利，外雖相附，內實相猜。突厥必欲求利太原，寧肯近忘馬邑！武周悉其此勢，未必同謀同志。老生、突厥奔競來拒，進闕圖南，退窮自北，還無所必，往無所之，畏溺先沉，近於斯矣。今禾菽被野，人馬無憂，，坐即有糧，行即得眾。李密戀於倉粟，未遑遠略。老生輕躁，破之不疑。定業取威，在茲一決。諧人保家愛命，言不可聽。雨罷進軍，若不殺老生而不取霍邑，兒等敢以死謝！』唐公喜曰：『爾謀得之，吾其決矣。三佔從二，何藉輿言。懦夫之徒，幾敗乃公事耳。』」太宗實錄盡以為太宗之策，無建成名，蓋沒之耳。據建成同追左軍，則是建成意亦不欲還也。今從創業注。〕丙子，太原運糧亦至。
7武威鷹揚府司馬李軌，〔煬帝改涼州為武威郡。各郡置鷹揚府，有郎將、副郎將、長史、司馬。〕家富，好任俠；〔好，呼到翻；下同。〕薜舉作亂於金城，〔是年，夏四月，薛舉起。〕軌與同郡曹珍、關謹、梁碩、李贇、安脩仁等謀曰：〔贇，於倫翻。〕「薛舉必來侵暴，郡官庸怯，勢不能禦，吾輩豈可束手並妻孥為人所虜邪！〔孥，音奴。邪，音耶。〕不若相與併力拒之，保據河右以待天下之變。」眾恉皆以為然，欲推一人為主，各相讓，莫肯當。曹珍曰：「久聞圖讖李氏當王；〔讖，楚譖翻。〕今軌在謀中，乃天命也。」遂相與拜軌，奉以為主。丙辰，軌令脩仁集諸胡，〔令，力丁翻。〕安氏，涼州豪望，世為民夷所附，故使之集諸胡。軌結民間豪傑，共起兵，執虎賁郎將謝統師、郡丞韋士政。〔賁，音奔。將，即亮翻。統，他綜翻。〕軌自稱河西大涼王，置官屬並擬開皇故事。關謹等欲盡殺隋官，分其家貲，軌曰：「諸人既逼以為主，當稟其號令。今興義兵以救生民，乃殺人取貨，此羣盜耳，將何以濟！」於是以統師為太僕卿。西突厥闕度設據會寧川，〔大業八年，分闕度設居會寧。厥，九勿翻。〕自稱闕可汗，請降於軌。〔可，從刊入聲。汗，音寒。降，戶江翻。〕
8薜舉自稱秦帝，〔考異曰：唐高祖實錄：「武德元年四月辛卯，舉稱尊號。」按今冬舉敗，問褚亮曰：「天子有降事否﹖」是則已稱尊號也。今從唐書舉傳。〕立其妻鞠氏為皇后，子仁果為皇太子。遣仁果將兵圍天水，克之，舉自金城徙都之。仁果多力，善騎射，〔將，即高翻。騎，奇寄翻。〕軍中號萬人敵；然性貪而好殺。嘗獲庾信子立，怒其不降，磔於火上，稍割以噉軍士。〔庾信自梁入關，有文名。史言薜仁果在兵間不能收４禮文藝名義之士，卒以敗亡。好，呼到翻。降，戶江翻。磔，陟格翻。噉，徒濫翻。〕及克天水，悉召富人，倒懸之，以醋灌鼻，責其金寶。舉每弁之曰：「汝之才略足以辦事，然苛虐無恩，終當覆我國家。」
舉遣晉王仁越將兵趨劍口，至河池郡；太守蕭瑀拒郤之。〔劍口，劍門關口。舉指授仁越，使之趨劍口，未至，而蕭瑀以河池拒之，遂退郤。將，即亮翻；下同。趨，七喻翻，又逡須翻。瑀，音禹。守，式又翻。〕又遣其將常仲興濟河擊李軌，與軌將李貲戰於昌松，〔隋志：昌松縣，屬武威郡。〕仲興舉軍敗沒。軌欲縱遣之，貲曰：「力戰獲俘，復縱以資敵，將焉用之！不如盡阬之。」〔復，扶又翻；下同。焉，於乾翻。〕軌曰：「天若祚我，當擒其主，此屬終為我有；若其無成，留之何益！」乃縱之。〔李軌不殺隋官，縱薜舉兵，皆有人君之言；其才略不足以濟，則徒言無益也。〕未幾，攻張掖、敦煌、西平、枹罕，皆克之〔幾，居豈翻。敦，徒門翻。枹，音膚。〕盡有河西五郡之地。
9煬帝詔左禦衛大將軍涿郡留守薜世雄將燕地精兵三萬討李密，〔燕，因肩翻。〕命王世充等諸將恉受世雄節度，所過盜賊，隨便誅翦。世雄行至河間，軍於七里井，〔七里井，蓋其地去河間七里，故名。〕竇建德士眾惶懼，悉拔諸城南遁，聲言還入豆子簗。〔簗，各朗翻。〕世雄以為畏己，不復設備，建德謀還襲之。其處去世雄營百四十里，建德帥敢死士二百八十人先行，〔帥，讀曰率。〕令餘眾續發，建德與其士眾約曰：「夜至，則擊其營；己明，則降之。」〔降，戶江翻；下同。〕未至，一里所，天欲明，建德惶惑議降；會天大霧，人咫尺不相辨，建德喜曰：「天贊我也！」〔贊，助也。〕遂突入其營擊之，世雄士卒大亂，皆騰柵走。世雄不能禁，與左右數十騎遁歸涿郡，〔考異曰：革命記：「帝以李密在洛口，徵遼回日，令右翊衛將軍薜世雄於留鎮丘內簡練精銳及幽、易驍勇討密，經過之處，若有草竊，隨便誅翦；仍令王世充等諸軍並取世雄處分。世雄乃自領精兵六萬，四月末，至柯間郡城下作營，州縣皆備牛酒軍糧以待薜將軍。時建德以無糧食，兵士先皆分散，餘軍不滿千人，在武強縣境收麥充食，聞世雄兵至河間，惶懼無計。問一女巫：『欲走避之，如何﹖』巫雲：『不免。』問：『欲首如何﹖』巫雲：『亦不吉。』問：『欲掩其不備擊之，如何﹖』巫雲：『今夜天未明到，大吉。』卜時，日已午；卜處，去河間一百四十里。建德簡精兵二百八十人先行，餘勒續發。建德與眾決雲：『夜到即打，明即降之，吉凶之事，在此舉耳。』遂行。去世雄營二里，天已屬明，又聞吹角聲擬發，建德惶惑欲降。須臾，大霧忽起，建德曰：『此天助我也。』遽引兵入營政之，兵遂大亂。世雄左右先已裝束擬發，世雄遂得上馬奔走，仍中數槍，僅而獲免。幽、易之士，並不欲作留鎮兵，先無鬬意，既不知賊多少，悉棄甲奔亡，遂使山東賊勢轉盛。李密先招慰河北州縣，多悉從之。世雄凓憤而卒。」唐竇建德傳雲：「七月，世雄討之，建德帥敢死士千人襲之，世雄以數百騎遁去。」今從隋薜世雄傳，以建德傳、革命紀參之。〕凓恚發病卒。〔恚，於避翻。卒，子恤翻。〕建德遂圍河間。
10八月，己卯，雨霽。庚辰，李淵命軍中曝鎧仗行裝。〔鎧，可亥翻。〕卒已旦，東南由山足細道趣霍邑。〔趣，七喻翻，又遂須翻。〕淵恐宋老生不出，李建成、李世民曰：「老生勇而無謀，以輕騎挑之，〔挑，徒了翻。〕理無不出；脫其固守，則誣以貳於我。彼恐為左右所奏，安敢不出！」淵曰：「汝測之善，老生不能逆戰賈胡，〔謂淵屯賈胡堡時，老生不能逆戰。賈，音古。〕吾知其無能為也！」淵與數百騎先至霍吧城東數裏以待步兵，使建成、世民將數十騎至城下，舉鞭指麾，若將圍城之狀，且詬之。 〔騎，奇寄翻。詬，苦候翻。〕老生怒，引兵三萬自東門、南門分道而出，淵使殷開山趣召後軍。〔趣，讀曰促。〕後軍至，淵欲使軍士先食而戰，世民曰：「時不 可失。」淵乃與建成陳於城東，世民陳於城南。〔陳，讀曰陣；下同。〕淵、建成戰小卻，世民與軍頭臨淄段志玄自南原引兵馳下，〔新唐志曰：武德元年，改鷹揚 郎將曰軍頭。蓋起兵之初，已置軍頭也。後又改軍頭為驃騎將軍。隋志，臨淄縣屬北海郡。〕衝老生陳，出其背，世民手殺數十人，兩刀皆缺，流血滿袖，灑之復戰。淵兵復振，〔復，扶又翻。〕因傳呼曰：「已獲老生矣！」老生兵大敗，淵兵先趣其間，〔趣，七喻翻。〕門閉，老生下馬投塹，劉弘就斬之，殭屍數裏。〔塹，七豔翻。僵，居良翻。〕日己暮，淵即命登城，時無攻具，將士肉薄而登，遂克。
淵賞霍邑之功，軍吏疑奴應募者不得與良人同，淵曰：矢石之間，不辨貴賤，論勳之際，何有等差，，有並從本勳授。」壬午，淵引見霍邑吏民，勞賞如西河，〔勞，力到翻。〕選其可壯使從軍；關中軍士欲歸者，並授五品散官，〔煬帝置散職九大夫，朝請大夫正五品，朝散大夫從五品。散，悉但翻。〕遣歸。〔既順其歸志，又以動關中士民之心。〕或諫以官太濫，淵曰：「隋氏吝惜勳賞，此所以失人心也，柰何效之！且收眾以官，不勝於用兵乎！」
丙戌，淵必臨汾郡，〔平陽，古郡名，後改置唐州，後改為晉州，開皇初，改郡曰平河；平陽縣改曰臨汾縣，惡平陽之名也；大業初，改曰臨汾郡。〕辛卯，進攻，克之。叔達，陳高宗之子，有才學，淵禮而用之。
癸巳，淵至龍門，〔龍門縣屬河東郡，在郡東北。〕劉文靜、康鞘利以突厥兵五百人、馬二千匹來至。潚喜其來緩，謂文靜曰：「吾西行及河，突厥始至，兵少馬多，皆君將命之功也。」〔厥，九勿翻。少，詩沼翻。〕
汾陽薜大鼎說淵：「按新唐書，薜大鼎，蒲州汾陰人。隋、唐志亦皆無汾陽縣，「陽」當作「陰」。說，式芮翻。〕「請勿攻河東，自龍門直濟河，據永豐倉，傳檄遠近，關中可坐取也。」淵將從之。諸將請先攻河東，乃以大鼎為大將軍府察非掾。〔察非掾，言使之察姦非，若漢刺姦掾也。煬帝時左、右候衛府增置察非掾。諸將，即亮翻。掾，俞絹翻。〕
河東縣戶曹任緕〔河東縣，帶河東郡，舊曰蒲坂，開皇十六年改名。隋制，縣置金、戶、兵、法、士等曹佐。任，音壬。環，古回翻。〕說淵曰：「關中豪傑皆企踵以待義兵。緕在馮翊積年，〔緕，仁壽中為馮翊韓城尉。說，式芮翻。企，去智翻。〕知其豪傑，請往諭之，必從風而靡。義師自梁山濟河，指韓城，逼邰陽。〔梁山，在韓城縣界，臨河，即左傳所謂梁山崩者也。韓城、邰陽二縣皆屬馮翊郡，隋所置也。杜佑曰：同州韓城縣，漢為夏陽縣，有梁山、龍門山。宋白曰：今韓城縣西南三里有夏陽故城，乃韓國故城。今縣理南二十五里有少梁故城。隋文帝分邰陽故城，於此置韓城縣，以古韓城為名。邰，古沓翻。〕蕭造文吏，必當望塵請服。孫華之徒，皆當遠迎，然後鼓行而進，直據永豐，雖未得長安，關中固已定矣。」淵悅，以緕為銀青光祿大夫。〔隋制，銀青光祿，散職，從三品。〕
時關中羣盜，孫華最強；丙申，淵至汾陰，以書招之。〔汾陰縣屬河東郡。〕己亥，淵進軍壺口，〔隋志：文城郡昌寧縣有壺口山。〕河演之民獻舟者日以百數，仍置水軍。壬寅，孫華自邰陽輕騎渡河見淵。〔騎，奇寄翻；下同。〕淵握手與坐，慰獎之，以華為左光祿大夫、武鄉縣公，領馮翊太守，〔隋制，散職左光祿，正二品。馮翊縣，後魏曰華陰，西魏改曰武鄉，大業初，改曰馮翊。今以開皇舊縣名封華。守，式又翻。〕其徒有功者，委華以次授官，賞賜甚厚。使之先濟；繼遣左右統軍王長諧、劉弘基及左領軍長史陳演壽、〔陳演壽，建成府元僚。長，知兩翻。〕金紫光祿大夫史大柰〔金紫光祿，散職，正三品。〕將步騎六千自梁山濟，營於河西以待大軍。以任緕為招忍大使，緕說韓城，下之。淵謂長諧曰：「屈突通精兵不少，〔任，音壬。緕，古回翻。使，疏吏翻。說，式芮翻。少，詩沼翻。〕相去五十餘裏，不敢來戰，足明其眾不為之用。然通畏罪，不敢不出。若自濟河擊卿等，則我進攻河東，必不能守；若全軍守城，則卿等絕其河梁：〔河梁，謂蒲津橋。〕前扼其喉，後拊其背，彼不走必為擒矣。」
11驍果從煬帝在江都者多逃去，〔驍，堅堯翻。〕帝患之，以問裴矩，對曰：「人情非有匹偶，難以久處，〔處，邑呂翻。〕請聽軍士於此納室。」帝從之。九月，悉召江都境內寡婦、處女集宮下，恣將士所取；或先與姦者聽自首，〔處，昌邑翻。將，即亮翻。首，手又翻。〕即以配之。
12武陽郡丞元寶藏以邵降李密，〔煬帝改魏州為武陽郡。降，戶江翻；下同。〕甲寅，密以寶藏為上柱國、武陽公。寶藏使其客鉅鹿魏徵為啟謝密，〔隋志，鉅鹿縣屬襄國郡。〕且請改武陽為魏州；又請帥所部西取魏郡，〔煬帝改相州為魏郡。帥，讀曰率。〕南會諸將取黎陽倉。〔汲郡黎陽縣有黎陽倉。將，即亮翻。〕密喜，即以寶藏為魏州總管，召魏徵為元帥府文學參軍，掌記室。〔帥，所類翻〕徵少孤貧，好讀書，有大志，〔少，詩照翻。好，呼到翻。〕落拓不事生業。始為道士，寶藏召典書記。密愛其文辭，故召之。
初，貴鄉長弘農魏德深，〔隋志：貴鄉縣，帶武陽郡。劉昫曰：魏州，漢魏郡元城縣之地。後魏天平二年，分館陶西界於今州西北三十里古趙城置貴鄉縣。後魏建德七年，以趙城卑濕，西南移三十里，就孔思集寺為貴鄉縣。大象二年，於縣置魏州，隋改名武陽郡。隋志，魏德深本鉅鹿人，家弘農；隋河南郡陝縣，後魏之弘農郡也。弘農郡之弘農縣，後魏之西弘農郡也。魏避諱，「弘」作「恆」。長，知兩翻。〕為政清靜，不嚴而治。〔治，直吏翻。〕遼東之役， 徵稅百端，使者旁午，責成邵縣，民不堪命，唯貴鄉閭裏不擾，有無相通，不竭其力，所求皆給。元寶藏受詔捕賊，數調器械，〔數，所角翻。調，徒釣翻。〕動以 軍法從事。其鄰城營造，皆聚於聽事，〔聽，讀曰廳。〕官吏遞相督責，晝夜喧囂，猶不能濟。德深聽隨便脩營，官府叔然，恆若無事，〔恆，戶登翻。〕唯弁吏以 不須過勝餘縣，使百姓勞苦；然民各自竭心，常為諸縣之最，民愛之如父母。寶藏深害其能，遣將千兵赴東都。〔將，即亮翻。〕所領兵聞寶藏降密，思其親戚，輒出都門，東向慟哭而返；或勸之降密，皆泣曰：「我與魏明府同來，何忍棄去！」
河南、山東大水，餓殍滿野，〔殍，平表翻。〕煬帝訒開黎陽倉賑之，吏不時給，死者日數萬人。徐世勣言於李密曰：「天下大亂，本為饑饉。〔為，於偽翻。〕今更得黎陽倉，大事濟矣。」密遺世勣帥麾下五千人自原武濟河，〔隋志：原武縣屬榮陽郡，開皇十六年置。帥，讀曰率。〕會元寶藏、郝孝德、李文相及洹水賊帥張升、清河賊帥趙君德共襲破黎陽倉，據之，〔隋志：洹水縣屬魏郡，後周置。洹，於元翻，又音桓。帥，所類翻。考異曰：河洛記，今年四月，祖君彥檄雲：「又得回洛，復取黎陽，天下之倉盡非隋有。」而九月魏徵啟方勸取黎陽。蓋君彥為檄，欲虛張聲勢，非事實也。〕開倉恣民就食，浹旨間，得勝兵二十餘萬。〔浹，子協翻。勝，音升。考異曰：唐李勣傳：「勣初得黎陽倉，就食者數十萬人。魏徵、高季輔、杜正倫、郭孝恪皆客遊其所，一見於眾人，即加禮敬，引之臥內，談謔忘倦。」按徵為元寶藏作啟，方謀取黎陽倉，高季輔已為汲令，杜正倫為羽騎都尉，郭孝恪先在密所：足知此事為虛。今不取。餘按隋置羽騎尉，「都」字衍。〕武安、永安、義陽、弋陽、齊郡相繼降密。〔煬帝改洛州為武安郡，黃州為永安郡。義陽郡，齊、梁曰司州，後魏曰郢州，後周改申州，大業二年改義州，尋改為郡。改光州為弋陽郡。改齊州為齊郡。〕竇建德、朱粲之徒亦遣使附密，〔使，疏吏翻。〕密以粲為揚州總管、鄧公。〔以粲總管揚州而爵為鄧公也。〕泰山道士徐洪客獻書於密，以為：「眾久聚，恐米盡人散，師老厭戰，難可成功。」勸密「乘進取之機，因士馬之銳，沿流東指，直向江都，執取獨夫，號令天下。」密壯其言，以書招之，洪客竟不出，莫知所之。
13乙卯，張綸徇龍泉、文成等郡，〔煬帝改隰州為龍泉郡，治隰川縣，漢之蒲子縣也。改汾州為文城郡，治吉昌縣，後魏定陽縣也。〕皆下之，獲文成太守鄭元暃。元暃，譯之子也。〔成隋文帝業者，鄭譯也。守，式又翻。暃，殊玉翻。〕
14屈突通遣虎牙郎將桑顯和將驍果數千人夜襲王長諧等營，長諧等戰不利，〔將，即亮翻。考異曰：創業注云：「桑顯和帥驍果精兵數千人夜馳掩襲長諧等軍營，諧及孫華等奉教備豫，故並覺之；伺和赴營，設伏分擊，應時摧散。」唐高祖本紀雲：「義師不利，太宗以遊騎數百掩其後，顯和潰散。」按太宗時未過河西。今從高祖實錄及唐史大柰傳。〕孫華、史大柰以遊騎自後擊顯和，大破之。〔騎，奇寄翻。〕顯和脫走入城，仍自絕河梁。丙辰，馮翊大守蕭造降於李淵。造，脩之子也。〔梁宜豐候。「循」，一作「脩」。〕
戊午，淵帥諸軍圍河東，〔降，戶江翻。帥，讀曰率。考異曰：創業注：「戊午，唐公親率諸軍圍河東郡，屈突通不敢出，閉門自守。城甚高峻，不易可攻，唐公觀義士等志，試遺登之，南面千餘人應時而上。時值雨甚，公命旋師。軍人時速上城，不時速下。公曰：『屈突宿衛舊人，解安陣隊，野戢非其所長，嬰城善為捍禦。我師常勝，入必輕之，驍銳先登，恐無還路。今且示戚而己，未是攻城之時，殺人得城，知何所用！』乃命還。」唐高祖實錄雲：「驍勇千餘人己登其南城，高祖在東原，不之見。會暴雨，高祖鳴角收眾，由是不克。」溫大雅因為虛美耳。今不取。〕屈突通嬰城自守。
將佐復推淵領太尉，〔復，扶又翻。〕增置官屬，淵從之。時河東未下，三輔豪傑至者日以千數。淵欲引兵西趣長安，〔趣，七喻翻，又逡須翻。〕猶豫未決。裴寂曰：「屈突通擁大眾，慼堅城，吾拾之而去，若進攻長安不克，退為河東所踵，腹背受敵，此危道也。不若先克河東，然後西上。〔上，時掌翻。〕長安恃通為援，通敗，長安必破矣。」李世民曰：「不然。兵貴神速，吾席累勝之威，撫歸順之眾，鼓行而西，長安之人望風震駭，智不及謀，勇不及斷，〔斷，可亂翻。〕取之若振槁葉耳。若淹留自弊於堅城之下，彼得成謀脩備以待我，坐費日月，眾心離沮，〔沮，在呂翻。〕則大事去矣。且關中蜂起之將，未有所屬，不可不早招懷也。〔將，即亮翻；下同。〕屈突通自守虜耳，不足為慮。」淵兩從之，留諸將圍河東，自引軍而西。
朝邑法曹武功靳孝謨，以蒲津、中潬二城降，〔隋志：朝邑縣，屬馮翊郡，後魏曰南五泉，西魏改焉。其地當蒲津橋西，唐改為河西縣，梁大河為橋，故有中潬。朝，直遙翻。靳，居焮翻。潬，徒旱翻。降，戶江翻；下同。〕華陰令李孝常以之豐倉降，〔隋志：華陰縣屬京兆郡。華，戶化翻。〕仍應接河西諸２軍。孝常，圓通之子也。〔李圓通寵任於開皇之初。〕京兆諸縣亦多遣使請降。〔使，疏吏翻。〕
15王世充、韋霽、王辯及河內通守孟善誼、河陽郡尉獨孤武都〔河陽非郡也。隋制，舊有兵處，州刺史帶諸軍事以統之。 煬帝罷州置郡，別置都尉領兵，與郡不相知。「郡尉」，當作「都尉」。〕各帥所領會東都，〔帥，讀曰率；下同。〕唯王隆後期不至。〔王隆、帥邛黃蠻者也。〕己未，越王侗使虎賁郎將劉長恭等帥留守兵，龐玉等帥偃師兵，與世充等合十餘萬眾，擊李密於洛口，〔賁，音奔。守，式又翻。帥，讀曰率。考異曰：略記作「乙 醜」。河洛記作「十二曰」。蒲山公傳：「九月十一日，師出東都。」按長曆，是月己 酉朔，乙丑十七日也。今從蒲山公傳。〕與密夾洛水相守。煬帝詔諸軍皆受世充節度。〔考異曰：略記雲：「世充擊密，罔不摧破，露布相續而來，百姓忻忻歡詠於 道。」蒲山公傳雲：「自秋徂冬，凡經三十餘戰，世充多敗績。」河洛記雲：「四十餘戰，世充無功。」三書相違，莫知孰是，今皆不取，唯勝負有顯狀者存之。〕
帝遣攝江都郡丞馮慈明向東都，為密 所獲，密素聞其名，〔慈明事煬帝於並省，歷位於朝，其名夙著。〕延坐勞問，〔勞，力到翻。〕禮意甚厚，因謂曰：「隋祚已盡，公能與孤立大功乎﹖」慈明曰： 「公家歷事先朝，〔朝，直遙翻。〕榮祿兼備。不能善守門閥，乃與玄感舉兵，偶脫罔羅，得有今日，唯圖反噬，未諭高旨。莽、卓、敦、玄〔王莽、董卓、王敦、 桓玄。〕非強盛，一朝夷滅，罪及祖宗。僕死而後已，不敢聞命！」密怒，囚之。慈明說防人席務本，〔說，輸芮翻。〕使亡走。奉表９江都，及致書東都論賊形勢，至雍丘，為密將李公逸所獲，〔將，即亮翻；下同。〕密又義而釋之；山至營門，翟讓殺之。慈明，子琮之子也。〔馮子琮事高齊，死於琅邪王儼之難。〕
密之克洛口也，〔是年二月，密克洛口。〕箕山府郎將張季珣固守不下，〔大業十二年，移箕山、公路二府守洛口倉。〕密以其寡弱，遣人呼之。季珣罵密極口，密怒，遣兵攻之，不能克。時密眾數十萬在其城下，季珣四面阻絕，所領不過數百人，而執志彌固，誓以必死。久之，糧盡水竭，〔城在原上，汲道不通，故水竭。〕士卒贏病，〔贏，倫為翻。〕季珣撫循之，一無離叛，自三月至於是月，城遂陷。季珣見密不肯拜，曰：「天子爪牙，何容拜賊！」密猶欲降之，誘諭終不屈，乃殺之。〔降，戶江翻。考異曰：隋書季珣傳雲：「密攻之經三年，遂為所陷。」又云：「密壯而釋之；翟讓從求金不得，遂殺之。」河洛記曰：「自三月至九月不下，後為糧盡水竭，乃被攤陷。生獲珣於牙門，遣人宣之，以降為度。珣更張目極罵，不肯低屈；遂殺之。」按密明年已降唐，安得三年攻守箕山之事，今參取二書，去其牴悟者而已。〕季珣，祥之子也。〔漢王諒舉兵，張祥守井陘下。〕
16庚申，李淵帥諸軍濟河；〔帥，讀曰率；下同。〕甲子，至朝邑，舍於長春宮，〔隋志：朝邑縣有長春宮。〕關中士民歸之者如市。丙寅，淵遣世子建成、司馬劉文靜帥王長諧等諸軍數萬人屯永豐倉，守潼關以備東方兵，慰撫使竇軌等受其節度；郭煌公世民帥劉弘基等諸軍數萬人徇渭北，慰撫使殷開山等受其節度。軌，琮之兄也。
冠氏長於志寧、安養尉顏師古〔冠氏，春秋邑名。隋分館陶東界置冠氏縣，屬武陽郡。安養縣，屬襄陽郡。劉昫曰：漢鄧城，古樊城也，宋改安養縣，後周癈山 都、樊城二縣入焉。使，疏吏翻。敦，徒門翻。〕及世民，婦兄長孫無忌謁見淵於長春宮。〔兄長，知兩翻。見，賢遍翻。〕師古名籀，以字行；〔籀，直又翻。〕志寧，宣敏之兄子；〔於宣敏見一百七十五卷陳宣帝太建十三年。〕師古，之推之孫也；〔顏之推見一百七十三卷陳宣帝太建九年。〕恉以文學知名，無忌仍有才略。淵皆禮而用之，以志寧為記室，師古為朝散大夫，無忌為渭北行軍典籤。〔朝散大夫，隋散職，從五品。自親王府至州郡皆有典籤。朝直遙翻。〕
屈突通聞淵西入，署鷹揚郎將湯陰堯君素領河東通守，〔隋志：湯陰縣屬汲郡。〕使守蒲坂，〔隋河東郡治河東縣，古蒲坂也。坂，音反。〕自引兵數萬趣長安，〔趣，七喻翻。考異曰：唐書通傳雲：「將自武關趨藍田，赴長安。」疑其太迂，今但云趨長安。〕為劉文靜所遏。將軍劉綱戍潼關，屯都尉南城，〔隋潼關有守兵，故置都尉。〕通欲往依之，王長諧先引兵襲斬綱，據城以拒通，通退保北城。淵遣其將呂紹宗等攻河東，不能克。〔將，即亮翻。〕
柴紹之自長安赴太原也，〔是年五月，紹赴太原。〕謂其妻李氏曰：「尊公舉兵，今偕行則不可，留此則及禍，柰何﹖」李氏曰：「君弟速行，〔弟，與第同。〕我一婦人，易以潛匿，〔易，以鼓翻。〕當自為計。」紹遂行。李氏歸鄠縣別墅，〔隋志，鄂縣屬京兆郡。鄠，音戶。墅，承與翻。〕散家貲，聚徒眾。淵從弟神通在長安，〔從，才用翻；下之從同。〕亡入鄠縣山中，與長安大俠史萬寶等起兵以應淵。西域商胡何潘仁入司竹園為盜，〔隋志：京兆府盩厔縣有司竹園。〕有眾數萬，前尚書右丞李綱為長史，〔長，佑兩翻。〕李氏使其奴馬三寶說潘仁〔說，輸芮翻。〕與之就神通，合勢攻鄠縣，下之。神通眾逾一萬，自稱關中道行軍總管，以前樂城長令狐德棻為記室。〔考之隋志，惟信安郡有樂城縣。又河間郡樂壽縣，舊曰槳城。長知兩翻。令，方定翻。棻，扶分翻；下同。〕德棻，熙之子也。〔令狐熙事宇文氏，著勞績於河西。〕李氏又使馬三寶說羣盜李仲文、向善志、丘師利等，皆帥眾從之。仲文，密之從父；師利，和之子也。〔丘和以饋食為煬帝所寵用。說，輸芮翻。帥，讀曰率。〕西京留守屢遣兵討潘仁等，皆為所敗。〔敗，補邁翻。〕李氏徇盩厔、武功、始平，皆下之，〔盩厔，音舟窒。隋志，始平縣屬京兆郡。唐改曰興平。〕眾至七萬。左親衛段綸，文振之子也，娶淵女，〔段文振見一百八十一卷大業八年。考異曰：唐太宗實錄雲：「隱太子以琅邪長公主妻之。」劉子玄唐高祖實錄及新唐書皆雲「高密大長公主適段綸。」蓋改封。〕亦聚徒於藍田，〔隋志：藍田縣屬京兆郡。〕得萬餘人。及淵濟河，神通、李氏、綸各遣使迎淵。〔使，疏吏翻；下同。〕淵以神通為光祿大夫，子道彥為朝請大夫，綸為金 紫光祿大夫；〔隋散職，光祿從一品，金紫正三品，朝請正五品。朝，直遙翻。〕使迆紹將數百騎並南山迎李氏。〔將，即亮翻。騎，奇寄翻。並，步浪翻。自華山 而南，接盩厔、鄂、杜諸山，皆長安南山也。〕何潘仁、李仲文、向善志及關中羣盜，皆請降於淵，淵一一以書慰勞授官，〔降，戶江翻。勞，力到翻；下同。〕使 各居其所，受敦煌公〔敦，徒門翻。〕世民節度。
刑部尚書領京兆內史衛文昇年老，〔煬帝改京兆、河南尹為內史。〕聞淵兵向長安，憂懼成疾，不復預事，〔復，扶又翻。〕獨左翊衛將軍陰世師、京兆郡丞骨儀奉代王侑乘城拒守。己巳，淵如蒲津；庚午，自臨晉濟渭，〔朝邑，古臨晉地。〕至永豐勞軍，開倉賑飢民。〔賑，油忍翻。〕辛未，還長春宮；壬申，進屯馮翊。〔隋志：馮翊縣，帶郡。〕世民所至，吏民及羣盜歸之如流，世民收其豪俊以備僚屬，營於涇湯，〔涇陽縣屬京兆郡。〕勝兵九萬。〔勝，音升；下同。〕李氏將精兵萬餘會世民於渭北，與迆紹各置幕府，號「娘子軍」。
先是，平涼奴賊數萬圍扶風太守竇璡，〔帝改原州為平涼郡，岐州為扶風郡。先，悉薦翻。守，式又翻。璡，將鄰翻。〕數月不下，賊中食盡。丘師利遣其弟行恭即帥其眾與師利共謁世民於渭北，〔帥，讀曰率；下同。〕世民以為光祿大夫。璡，琮之從子也。〔從，才用翻。〕隰城尉房玄齡謁世民於軍門，〔考異曰：舊唐書玄齡傳雲：「溫彥博又薦焉。」按彥博時在羅藝所。今不取。〕世民一見如舊識，署記室參軍，引為謀主。玄齡亦自以為遇知己，罊竭心力，知無不為。
淵命劉弘基、殷開山分兵西略扶風，有眾六萬，南渡渭水，屯長安故城。〔考異曰：創業注云：「敦煌公自涇陽趨司竹，留弘基、開山屯長安故城。」今從唐書弘基傳。〕城中出戰，弘基逆擊，破之。世民引兵趣司竹，李仲文、何潘仁、向善志皆帥眾從之， 頓於阿城，〔趣，七喻翻。帥，讀曰率。阿城，即秦阿房宮城。〕勝兵十三萬，軍令嚴整，秋毫平犯。乙亥，世民自盩厔遣使白淵，請期日赴長安。淵曰：「屈突東 行不能復西，不足虞矣！」〔屈，居勿翻。復，扶又翻。〕乃命建成選倉上精兵自新豐趣長樂宮，〔新豐縣屬京兆郡；長樂宮，故漢宮也。樂音洛。〕世民帥新附諸 軍北屯長安故城，〔自盩厔趣長安，故謂之北。〕至並聽教。〔並至所期之地聽教令。〕延安、上郡、雕陰皆請降於淵。丙子，淵引軍西行，〔自馮翊西行。降，戶江翻。〕所過離宮園苑皆罷之，出宮女遇其親屬。冬，十月，辛巳，淵至長安，營於春明門之西北，〔春明門，長安城東面之中門也。〕諸軍皆集，合二十餘萬。淵命各依壁壘，毋得入村落侵暴。屢遣使至城下諭衛文昇等以欲尊隋之意，不報。辛卯，命諸軍進圍城。甲午，淵遷館於安興坊。〔安興城，蓋在安興門外。雍錄：長安城東面三門，通化、春明、安興。帥，讀曰率。〕
17巴陵校尉鄱陽董景珍、雷世猛、旅帥鄭文秀、許玄徹、萬瓚、徐德基、郭華、沔陽張繡等謀據郡叛隋，〔隋志：巴陵郡，梁置巴州；平陳，改曰嶽州，大業初，改曰羅州，尋改為郡。校，戶教翻，帥，所類翻；下同。瓚，藏旱翻。沔，彌兗翻。〕推景珍為主。景珍曰：「吾素寒賤，不為眾所服。羅川令蕭銑，梁室之後，〔按隋書帝紀，羅川縣即巴陵郡之羅縣。銑，梁宣帝曾孫巖之孫。〕寬仁大度，請奉之以從眾望。」乃遣使報銑。〔使，疏吏翻。〕銑喜從之，聲言討賊，召募得數千人。銑，巖之孫也。〔蕭巖奔陳見開皇八年；見殺見力年。〕
會穎川賊帥沈柳生寇羅川，〔煬帝改許州為穎川郡。〕銑與戰不利，因謂其眾曰：「今天下皆叛，隋政不行，巴陵豪傑起兵，欲奉吾為主。若從其請以號令江南，可以中興梁祚，以此召柳生，亦當從我矣。」眾皆悅，聽命，乃自稱梁公，改隋服色旗幟皆如梁舊。柳生即帥眾歸之，以柳生為車 騎大將軍。起兵五日，遠近歸附者至數萬人，遂帥眾向巴陵。景珍遣徐德基帥邵中豪傑數百人出迎，〔幟，昌志翻。帥，讀曰率。騎，奇寄翻。〕未及見銑，柳生與 其黨謀曰：「我先奉梁公，勳居第一。今巴陵諸將，皆位高兵多，我若入城，返出其下。不如殺德基，質其首領，〔將，即亮翻。質，音致。〕獨挾梁公進取郡城， 則無出我右者矣。」遂殺德基。入白銑，銑大驚曰：「今欲撥亂反正，忽自相殺，吾不能為若主矣。」因步出軍門。柳生大懼，伏地請罪，銑責而赦之，陳兵入城。景珍言於銑曰：「徐德基建義功臣，而柳生無故擅殺之，此而不誅，何以為政！且柳生為盜日久今雖從義，兇悖不移，〔悖，蒲妹翻，又蒲沒翻。〕共處一城，〔處，日呂翻。〕勢必為變。失今不取，後悔無及！」銑又從之。景珍收柳生，斬之，其徒皆潰去。丙申，銑築壇燔燎，自稱梁王，改元鳴鳳。
18壬寅，王世充夜渡洛水，營於黑石，，明日，分兵守營，自將精兵陳於洛北。李密聞之，引兵渡洛逆戰，密兵大敗，迆孝和溺死。密帥麾下精騎渡洛南，〔將，即高翻。陳，讀曰陣。帥，讀曰率。〕餘眾東走月城，〔月城，蓋臨洛水築偃月城，與倉城相應。〕世充追圍之。密自洛南策馬宜趣黑石，〔趣，七喻翻。〕營中懼，連舉六烽，世充釋月城之圍，狼狽自救；密還與戰，大破之，斬首三千餘級。
19甲辰，李淵命諸軍攻城，約「毋得犯七廟及代王宗室，違者夷三族！」孫華中流矢卒。〔申，竹仲翻。〕十一月，丙辰，軍頭雷永吉先登，〔考異曰：唐高祖實錄作「雷紹」，今從創業注。〕遂克長安。代王在東宮，左右奔散，唯侍讀姚思廉侍側。軍士將登殿，思廉厲聲訶之曰：「唐公舉義兵、匡帝室，卿等毋得無禮！」眾皆愕然，布立庭下。〔訶，虎何翻。愕，五各翻。〕淵迎王於東宮，遷居大興殿後，〔大興殿，隋宮正殿也，未即尊位，故居殿後。〕聽思廉扶王至順陽閤下，泣拜而去。思廉，察之子也。〔姚察，事陳，以文義稱。〕淵還，舍於長樂宮，〔樂，音洛。〕與民約法十二條，悉除隋苛禁。
淵之起兵也，留守官發其墳墓，毀其五廟。〔隋制，諸公立五廟。〕至是，衛文昇已卒，戊午，執陰世師、骨儀等，數以貪婪苛酷，且拒義師，俱斬之，〔卒，子恤翻。數，所具翻，又所主翻。按隋書稱「陰世師少有節概，性忠厚，多武藝。骨儀性剛鯁，有不可奪之志。於時朝政浸亂，獨貨公行，天下士大夫莫不變節，儀獨厲志守常，介然獨立。」如此，則皆隋之良也。唐公特以其發墳墓、毀家廟，拒守不下而誅之；數以貪婪苛酷，非其罪也。觀通鑑所書，可謂微而顯矣。婪，盧含翻。考異曰：隋書、北史衛玄傳皆曰：「城陷，歸於家，義寧中卒。」按文昇與二人俱為留守官，不容獨免。今從唐本紀。〕死者十餘人，餘無所問。
馬邑郡丞三原李靖，素與淵有隙，〔隋志，三原縣屬京兆郡。煬帝改朔州為馬邑郡。考異曰：柳芳唐曆及唐書靖傳雲：「高祖擊突厥於塞外。靖察高祖知有四方之志，因自鎖上變，將詣江都，至長安，道塞不通而止。」按太宗謀起兵，高祖尚未知，知之猶不從。當擊突厥之時，未有異志，靖何從察知之！又上變當乘驛取疾，何為自鎖也！今依靖行狀雲：「昔在隋朝，曾經忤旨。及茲城陷，高祖追責舊言。公媖慨直論，特蒙宥釋。」但行狀題雲魏徵撰，非也。按徵以貞觀十七年卒，靖二十三年乃卒，蓋後人為之，徵名。又敘靖事極怪誕無取，唯此可為據耳。〕淵入城，【章：十二行本「城」下有「收靖」二字；乙十一行本同；子本同；退齋校同。】將斬之。靖大呼曰：〔呼，火故翻。〕「公興義兵，欲平暴亂，乃以私怨殺壯士乎！」世民為之固請，〔為，於偽翻。〕乃拾之。世民因召置幕府。靖少負志氣，有文武才略，其舅韓擒虎每撫之曰：「可與言將帥之略者，獨此子耳！」少，〔詩照翻。將，即亮翻。帥，所類翻。〕
20王世充自洛北之敗，堅壁不出；越王侗遣使勞之，〔侗，他紅翻，又音同。使，疏吏翻。勞，力到翻。〕世充凓懼，請戰於密。丙辰，世充與密夾石子河而陳，密佈陳南北十餘裏。〔陳，讀曰陣。〕翟讓先與世充戰，不利而退；世充逐之，王伯當、裴仁基從旁棋斷其後，密勒中軍擊之，世充大敗，西走。〔考異曰：前已有丙辰、戊午，欲各敘西京、東都事，使不相亂，故重出。按通鑑下文書「戊午，殺翟讓」，考異於此兼言之。〕
翟讓司馬王儒信勸讓自為大冢宰，總領眾務，以奪密權，讓不從。讓兄柱國滎陽公弘，〔考異曰：河洛記作「洪」。今從蒲山公傳。〕粗愚人也，謂讓曰：「天子汝當自為，柰何與人！汝不之者，我當為之！」讓但大笑，不以為意，密聞而惡之。〔惡，烏路翻。〕總管崔世樞自鄢陵初附於密，〔鄢陵縣，隋屬穎川郡。鄢，謁晚翻，又於建翻，又音偃。〕讓囚之私府，責其貨，世樞營求未辦，遽欲加刑。讓召元帥府記室邢義期博，逡巡未就，杖之八十。〔帥，所類翻。逡，七旨翻。〕讓謂左長史房彥藻曰：「君前破汝南，〔長，知兩翻。煬帝改蔡州為汝南郡。〕大得寶貨，獨與魏公，全不與我！魏公我之所立，事未可知！」彥藻懼，以狀告密，因與左司馬鄭頲共說密曰：「讓貪愎不仁，〔頲，他鼎翻。說，式芮翻。愎，符逼翻。〕有無君之心，宜早圖之。」密曰：「今安危未定，遽相誅殺，何以示遠！」頲曰：「毒蛇螫手，壯士解腕，〔螫，音釋。腕，烏貫翻。〕所全者大故也。彼先得志，悔無所及。」密乃從之， 置酒召讓。戊午，諒與兄夕及兄子司徒府長史摩侯同詣密，密與讓、弘、裴仁基、郝孝德共坐，單雄信等皆立侍，〔長，知兩翻。郝，呼各翻。單，慈淺翻。考異 曰：河洛記雲：「密讓讓兄子摩侯、王儒信同榻而坐。」今從蒲山公傳。〕房彥藻、鄭頲往來檢校。密曰：「今日與達官飲，不須多人，〔達官，猶言顯官也。〕左 右止留〔章十二行本「留」下有「數人」二字；乙十一行本同；孔本同；張校同。〕給使而已。」密左右皆引去，讓左右猶在。彥藻白密曰：「今方為樂，〔樂，音洛。〕天時甚寒，司徒左右，請給酒食。」密曰：「讓司徒進止。」讓曰：「甚佳。」乃引讓左右盡出，獨密下壯士蔡建德持刀立侍。食未進，密出良弓，與讓習射，讓方引滿，建德自後斫之，踣於牀前，〔踣，蒲北翻。〕聲若牛吼，並弘、摩侯、儒信皆殺之。徐世勣走出，門者斫之傷頸，王伯當遙訶止之。單雄信叩頭請命，密釋之。左右驚擾，莫知所為，密大言曰：「與君等同起義兵，本除暴亂。司徒專行暴虐，陵辱羣僚，無復上下；今所誅止其一家，諸君無預也。」命扶徐世勣置幕下，親為傅瘡。〔為，於偽翻。〕讓麾下欲散，密使單雄信前往宣慰，密尋獨騎入其營，〔獨騎，猶言單騎也。騎，奇寄翻。〕歷加撫諭，令世勣、雄信、伯當分領其眾，中外遂定。讓殘忍，摩侯猜忌，儒信貪縱，故死之日，所部無哀之者；然密之將佐始有自疑之心矣。始，王世充知讓與密必不久睦，冀其相圖，得從而乘之。及聞讓死，大失望，歎曰：「李密天資明決，為龍為蛇，固不可測也！」
21壬戌，李淵備法駕迎代王即皇帝位於天興殿，〔天興殿，當作大興殿。〕時年十三，大赦改元，〔改元義寧。〕遙尊煬帝為太上皇。甲子，淵自長樂宮入長安。以淵為假黃鉞、使持節、大都督內外諸軍事、尚書令、大丞相，進封唐王。〔樂，音洛。使，疏吏翻。令，力定翻。相，息亮翻。〕以武德殿為丞 相府，改教稱令，日於虔化門視事。〔虔化門，在大興殿前東偏。〕乙丑，榆林、靈武、平涼、安定諸邵皆遣使請命。〔使，疏吏翻。〕丙寅，詔軍國機務，事無大 小，文武設官，位無貴賤，憲章賞罰，鹹歸相府；唯郊祀天地，四時禘祫奉聞。〔祫，戶夾翻。〕置丞相府官屬，〔考異曰：唐帝紀在十二月癸未。今從創業注。〕以裴寂為長史、劉文靜為司馬。何潘仁使李綱入見，〔長，知兩翻。見，賢遍翻。〕淵留之，以為丞相府司錄，〔錄者，總錄一府之事。隋自文帝受禪後，不復有丞相府，亦無官屬。唐公輔政，位絕羣后，凡官屬皆復特置之。〕專掌選事。〔選，宣戀翻。〕又以前考功郎中竇威為司錄參軍，使定禮儀。威，熾之子也。〔竇熾，隋初三公。〕淵傾府庫以賜勳人，國用不足，右光祿大夫劉世龍獻策，〔隋散職，左右光祿，從一品。〕以為「今義師數萬，並在京師，樵蘇貴而布帛賤；請伐六街及苑中樹為樵，〔長安城中六街；苑城包漢故都，抵渭水。〕以易布帛，可得數十萬匹。」淵從之。己巳，以李建成為唐世子，李世民為京兆尹、秦公，李元吉為齊公。
22河南諸郡盡附李密，唯滎陽太守郇王慶、梁邵太守楊汪尚為隋守。〔慶，河間王弘之子；弘，高祖從祖弟也。煬帝改宋州為梁郡。郇，音荀。為，於偽翻；下同。〕密以書招慶，為陳利害，且曰：「王之家世，本住山東，本姓郭氏，乃非楊族。芝焚蕙歎，事不同此。」初，慶祖父元孫早孤，隨母郭氏養於舅族。及武元帝從周【章：十二行本「文」下有「帝」字；乙十一行本同；孔本同。】起兵關中，〔楊忠，謚武元皇帝。〕元孫在鄴，恐為高氏所誅，〔北齊高氏。〕冒姓郭氏，故密雲然。慶得書惶恐，即以郡降密，〔降，戶江翻；下同。〕復姓郭氏。
23十二月，癸未，追諡唐王淵大父襄公為景王；考仁公為元王，夫人竇氏為穆妃。〔襄公，虎。仁公，昺。竇氏，毅之女，是為太穆皇后。諡，神至翻。〕
24薜舉遣其子仁果寇扶風，唐弼據汧源拒之。〔汧源縣，隋屬扶風郡。汧，苦堅翻。〕舉遣使招弼，弼乃殺李弘芝，請降於舉，〔唐弼立李弘芝見一百八十二卷大業十年。使，巰吏翻。降，戶江翻。〕仁果乘其無備，襲破之，悉並其眾。弼以數百騎走詣扶風請降，扶風太守竇璡殺之。舉勢益張，〔守，式又翻。張，知亮翻。〕眾號三十萬，謀取長安；聞丞相淵已定長安，遂圍扶風。淵使李世民將兵擊之。〔將，即亮翻。〕又使姜諅、竇軌俱出散關，〔大散關，在扶風邵陳倉縣西南。散，悉亶翻。〕安撫隴右；左光祿大夫李孝恭招慰山南；府戶曹張道源招慰山東。〔道源，丞相府戶曹也。〕孝恭，淵之從父兄子也。從，才用翻。
癸巳，世民擊薜仁果於扶風，大破之，追奔至濼坻而還。〔坻，可禮翻，又丁計翻。還，從宣翻，又如字。〕薜舉大懼，問其羣臣曰：「自古天子有降事乎﹖」黃門侍郎錢唐褚亮曰：〔隋志，錢唐錄屬餘杭郡。降，戶江翻。〕劉禪仕晉，〔事見魏紀、晉紀。〕近世蕭琮，至今猶貴。〔謂蕭氏子弟也。〕轉禍為福，自古有之。」衛尉卿郝瑗趨進曰：「陛下失問！褚亮之言又何悖也！〔郝，呼各翻。瑗，於眷翻。悖，蒲妹翻。〕昔漢高祖屢經奔敗，〔見本紀。〕蜀先主亟亡妻子，〔見漢獻帝紀。亟，去吏翻。〕卒成大業；〔卒，子恤翻。〕陛下柰何以一戢不利，遽為亡國之計乎！」舉亦悔之曰：「聊以此試君等耳。」乃厚賞瑗，引為謀主。
25乙未，平涼留守張隆，丁西，河池太守蕭瑀及扶風漢陽郡相繼來降。〔煬帝改成州為漢陽郡，武都仇池也。守，式又翻。降，戶江翻。〕以竇璡為工部尚書、燕國公，〔璡，則鄰翻。燕，因肩翻。〕蕭瑀為禮部尚書、宋國公。〔瑀，音禹。〕
26姜諅、竇軌進至長道，〔元魏分上祿置長道縣，隋屬漢陽郡。〕為薜舉所敗，引還。〔敗，補邁翻。還，從宣翻。〕淵使通議大夫醴泉劉世讓安集唐弼餘黨，〔通議大大，隋散職，從四品。隋志，醴泉縣屬京兆郡，後魏之寧夷縣，開皇十八年改名。〕與舉相遇，戰敗，為舉所虜。
27李孝恭擊破朱粲，諸將請盡殺其俘，〔將，即亮翻。〕孝恭曰：「不可，自是以往，誰復肯降矣！」【章：十二行本「矣」下有「皆釋之」 三字；乙十一行本同；孔本同；張校同；退齋校同。】〔復，扶又翻。〕於是自金川出巴、蜀，檄書所至，降附者三十餘州。〔隋志，金川縣，帶西城郡，漢西城縣 地；梁初曰上廉，後曰吉陽，西魏改曰吉安，後周以西城入焉；大業三年，改曰金川，以其地產金也。自金川出巴中，自巴中則至蜀矣。〕
28屈突通與劉文靜相持月餘，通復使桑顯和夜襲其營，〔屈，居勿翻。復，扶又翻。〕文靜與左光祿大夫段志玄悉力苦戰，顯和敗走，盡俘其眾，通勢益蹙。或說通降，通泣曰：「吾歷事兩主，〔兩主，謂文帝、煬帝。說，式芮翻。降，戶江翻；下同。〕恩顧甚厚。食人之祿而違其難。〔難，乃旦翻。〕吾不為也！」每自摩其頸曰：「要當為國家受一刀！」勞勉將士，未嘗不流涕，〔為，於偽翻。勞，力到翻。將即亮翻。〕人亦以此懷之。丞相淵遣其家僮召之，通立斬之。及聞長安不守，家屬悉為淵所虜，乃留顯和鎮潼關，引兵東出，將趣洛陽。〔趣，七喻翻，又逡須翻。〕通適去，顯和即以城降文靜。〔降，戶江翻。〕文靜遣竇琮等將輕騎與顯和追之，及於稠桑。〔虢州湖城縣有稠桑驛。琮，徂宗翻。將，即高翻，又音如字，領也。騎，奇寄翻。〕通結陳自固，〔陳，讀曰陣。〕竇琮遺通子壽往諭之，通罵曰：「此賊何來！昔與汝為父子，今與汝為仇讎！」命左右射之。〔射，而亦翻。〕顯和謂其眾曰：「今京城已陷，汝輩皆關中人，去欲何之！」眾皆釋仗而降。通知不免，下馬東南向再拜號哭曰：〔號，戶刀翻。〕「臣力屈至此，非攻負國，天地神祇實知之！」〔祇，其支翻。〕軍人執通送長安，〔考異曰：革命記：「高祖令諸將擊通，通走出潼關。仍令通子壽隨軍喚父，至稠桑，追及之。壽告通雲：『天下今既喪亡，相王舉義兵，平定禍亂；大人須轉禍為福，以自保全。單馬輕身，將欲何往﹖』通叱壽雲：『此賊何由可耐！』引弓射之。壽招喚通兵士，並悉放使來降。壽乃馳走抱通，『請大人屈節歸義。』通遂回首東南，雨淚號哭，口稱至尊：『臣力屈以至於此，非臣敢虧名節，違背國恩。』然始收淚赴軍，以見唐王。」今從唐書。唐裴矩傳：「屈突通敗問至江都，煬帝問矩方略，矩曰：『太原有變，京畿不靜，遙為處分，恐失事機；唯鑾輿早還，方可平定。』」按隋失天下，皆因矩諂諛所致，豈敢輒勸帝西還！蓋矩經事唐朝，其子孫及史官附益此語，欲蓋其惡耳。今所不取。〕淵以為兵部尚書，賜爵蔣公，〔蔣，古國名。〕兼秦公元帥府長史。〔長，知兩翻。〕
淵遣通至河東城下招諭堯君素，君素見通，歔欷不自勝，〔歔，音虛。欷，音希，又許既翻。勝，音升。〕通亦泣下霑衿，因謂君素曰：「吾軍已敗，義旗所指，莫不響應，事勢如此，卿宜早降。」君素曰：公為國大臣，主上委公以關中，代王付公以社稷，柰何負國生降，乃更為人作說客邪！〔降，戶江翻。為，於偽翻。說，輸芮翻。邪，音耶。〕公所乘馬，即代王所賜也，公何面目乘之哉！」通曰：「籲，君素，我力屈而來！」君素曰：「方今力猶未屈，何用多言！」通而凓而退。
29東都米鬥三錢，【章：十二行本「錢」作「千」；乙十一行本同；孔本「三」作「千」；退齋校同。】人餓死者什二三。
30庚子，王世充軍士有亡降李密者，密問：「世充軍中何所為﹖」軍士曰：「比見益募兵，再饗將士，不知其故。」〔比，毗至翻。〕密謂裴仁基曰：「吾幾落奴度中，〔幾，居依翻。〕光祿知之乎﹖吾久不出兵，世充芻糧將竭，求戰不得，故募兵饗士，欲乘月晦以襲倉城耳，宜速備之。」乃命平原公郝孝德、琅邪公王伯當、齊郡公孟讓勒兵分屯倉城之側以待之。〔郝，呼各翻。邪，音耶。〕其夕三鼓，世充兵果至，伯當先遇之，與戰，不利。世充兵即陵城，總管魯儒拒郤之；伯當更收兵擊之，世充大敗，斬其驍將費青奴，〔驍，堅堯翻。將，即亮翻。費，扶沸翻。〕士卒戰溺死者千餘人。世充屢與密戰，不勝，〔考異曰：蒲山公傳雲：「自洛北敗至此，七十餘戰。」河洛記雲：「四十餘戰，再三失利。」今但云屢與密戰。〕越王侗遣使勞之，〔侗，他紅翻。使，疏吏翻。勞，力到翻。〕世充訴以兵少，數戰疲弊；〔少，詩沼翻。數，所角翻。〕侗以兵七萬益之。
31劉文靜等引兵東略地，取弘農郡，遂定新安以西。〔隋志：河南郡陝縣，舊置弘農郡，大業初置弘農宮。別自有弘農郡，領弘農、盧氏、長泉、朱陽等縣。新安縣亦屬河南郡，其地在陝東。則取弘農郡，併夕農宮取之矣。〕
32甲辰，李淵遣雲陽令詹俊、武功縣正李仲袞徇巴、蜀，下之。〔隋志：雲陽、武功二縣皆屬京兆郡。煬帝改縣尉為縣正。詹，姓也。周有詹父，楚有詹尹。考異曰：創業注云：「十一月甲子，遺使慰諭巴蜀。」實錄在十一月甲辰，唐曆在十二月丙午。未知創業注所云者即俊等邪，為別使也﹖今從實錄。〕
33乙巳，方與賊帥張善安襲陷廬江郡，〔隋志：方與縣屬彭城郡。煬帝改廬州為廬江郡。方與，音房豫。帥，所類翻。〕因渡江，歸林士弘於豫章；士弘疑之，營於南塘上。〔煬帝改洪州為豫章郡。水經註：南昌縣南塘，本通大江，漢水元中，太守張躬築塘以通南路。大江，南江也。〕善安恨之，襲破士弘，焚其郛郭而去，士弘徙居南康。蕭銑遣其將蘇胡兒襲豫章，克之，將，即亮翻。士弘退保餘幹。〔煬帝改虔州為南康郡。餘幹縣屬鄱陽郡。〕
