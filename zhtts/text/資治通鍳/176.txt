△卷第一百七十五
陳紀九〔起重光赤奮若（辛丑），盡昭陽單閼（癸卯），凡三年。〕
高宗宣皇帝下之下
太建十三年（辛丑、五八一）
1春，正月，壬午，以晉安王伯恭為尚書左僕射，吏部尚書袁憲為右僕射。憲，樞之弟也。
2周改元大定。
3二月，甲寅，隋王始受相國、百揆、九錫，〔自初命至是五十一日，乃受。〕【章：十一行本「錫」下有「之命」二字；乙十一行；本孔本同；張校同。】建臺置官。〔置百官也。〕丙辰，詔進王妃獨孤氏為王后，世子勇為太子。
開府儀同大將軍庾季才，勸隋王宜以今月甲子應天受命。〔庾季才持正旒宇文護擅權之時，而勸進於楊氏革命之日，巫史之學自信其術耳，非胸中真有所見也。〕太傅李穆、開府儀同大將軍盧賁亦勸之。於是周主下詔，遜居別宮。甲子，命兼太傅杞公椿奉冊，大宗伯趙煚奉皇帝璽紱，禪位於隋。〔冊，冊書也。周制：皇帝八璽，有傳國璽，皆寶而不用。神璽，明受之於天；傳國璽，明受之於運。皇帝負扆，則置神璽於筵前之右，置傳國璽於筵前之左。又有六璽：其一，皇帝行璽，封命諸侯及三公用之；其二，皇帝之璽，與諸侯及三公書用之；其三，皇帝信璽，發諸夏之兵用之；其四，天子行璽，封命蕃國之君用之；其五，天子之璽，與蕃國之君書用之；其六，天子信璽，徵蕃國之兵用之。六璽皆白玉為之， 方一寸五分，高寸，螭虎鈕。梁敬帝太平元年，周閔帝受魏禪，五主，二十四年而亡。隋主本襲封隨公，故國號曰隨。以周、齊不遑寧處，故去「辵」作「隋」，以 「辵」訓走故也。辵，音綽。煚，俱永翻。璽，斯氏翻。紱，音弗。〕隋主冠遠遊冠；〔遠遊冠，制似通天冠而前無山述，有展筩橫於冠前，皇太子及王者後諸王服之。主冠，古玩翻。〕受冊、璽，改服紗帽、黃袍；〔紗帽，白紗帽也，名高頂帽。皇帝服絳紗袍。志曰：開皇初，高祖常服烏沙帽。紀雲：秋，七月，上始服黃，百寮畢賀。蓋以黃為常服。〕入御臨光殿，服袞冕，如元會之儀。 〔元會，止日大朝會也。大物充庭，羣官各入，就位，再拜。上公一人，詣西陛，解劍升賀，降階，帶劍復位而拜。羣官在位又再拜，搢笏三稱萬歲。〕大赦，改元 開皇。命有司奉冊祀於南郊。〔告天以受命。〕遣少冢宰元孝矩代太子勇鎮洛陽。〔「少冢宰」，當作「小冢宰」。〕孝矩名矩，以字行，天賜之孫也；〔按隋書元孝矩傳，祖脩義，不言以字行。汝陰王天賜，當魏太和之世，距此時百餘年。當考。〕女為太子妃。
少內史崔仲方勸隋主除週六官，〔周定六官事，始一百六十六卷梁敬帝紀泰元年。「少內史」，當作「小內史」。〕依漢、魏之舊，從之。置三師、三公及尚書、門下、內史、祕書、內侍五省，〔隋志：三師不主事，不置府僚，蓋與天子坐而論道者也。三公參議國之大事，依後齊置府僚，無其人則闕。祭祀則太尉亞獻，司徒奉俎，司空行掃除；其位多曠，皆攝行事；尋省府及火佐。置公，則坐於尚書都省。朝之眾務，總歸於臺閣。尚書省事無不總，置令、左，右僕射各一人，總吏部、禮部、兵部、都官、度支、工部六曹事。屬官左，右丞各一人，都事八人，分司管轄。六曹尚書，分統三十六侍郎，各司曹務，直宿禁省，如漢之制。 門下省置納言、給事黃門侍郎、散騎常侍，侍郎，通直，員外、諫議，大夫等官。內史省置監、令、侍郎、舍人等官、祕書省置監、丞、郎等官，領著作、太史二 曹。內史省即中書省，避武元諱，改曰內史。門下、內史二省，主出納、朝直、代言，猶有職事。祕書省較優閒。內侍省則皆宦官也。〕御史、都水二臺，〔御史臺 置大夫、治書侍御史、侍御史、殿內侍御史、監察御史等官。都水臺置使者及丞、參軍、河堤謁者，又領掌船局及諸津都水尉、津尉、丞、長等官。〕太常等十一 寺，〔太常、光祿、衛尉、宗正、太僕、大理、鴻臚、司農、太府九寺，並置卿、少卿、丞、主簿、錄事等員。國子寺置祭酒，屬官有主簿、錄事、國子，太學，四 門，書等學、各置博士、助教。將作寺置大匠、丞、主簿、錄事，統左、右校署令。〕左右衛等十二府，〔左，右衛、左，右武衛、左，右武候、左，右領左右、 左，右監門、左，右領軍，各置大將軍、將軍、長史、司馬、錄事、功，倉，兵，騎等曹參軍、法曹，鎧曹行參軍、行參軍等員。〕以分司統職。又置上柱國至都督 十一等勳官，以酬勤勞；〔隋採後周之制，置上柱國、柱國、上大將軍、大將軍、上開府儀同三司、開府儀 同三司、上儀同三司、儀同三司、大都督、帥都督、都督，總十一等。〕特進至朝散大夫七等散官，〔特進、左，右光祿大夫、金紫光祿大夫、銀青光祿大夫、朝議 大夫、朝散大夫，總七等。朝，直遙翻。散，悉亶翻。〕以加文武官之有德聲者。改侍中為納言。〔以考諱忠，故改侍中為納言。〕以相國司馬高熲為尚書左僕射，兼納言，〔熲，古迥翻。射，音夜。〕相國司錄京兆虞慶則為內史監，兼吏部尚書，相國內郎李德林為內史令。〔相，息亮翻。相國內郎，相國府從事中郎，避諱改為內郎。〕
乙丑，追尊皇考為武元皇帝，〔皇考，周隨國桓公楊忠。〕廟號太祖；皇妣呂氏為元明皇后。丙寅，脩廟社。〔時自高祖以下置四親廟，同殿異室而已，無受命之祧。塺稷並列於含光門內之右。〕立王后獨孫為皇后，〔「獨孤」之之下逸「氏」字。〕【章：十一行本正有「氏」字；乙十一行本同；孔本同。】王太子勇為皇太子。丁卯，以太尉【章：十二行本作「大將軍」三字；乙十一行本同；孔本同；張校同。】趙煚為尚書右僕射。己巳，封周靜帝為介公。〔煚，居永翻。周主雖禪死乃有諡，通鑑先以諡書之。介，古國名。〕周氏諸王皆降爵為公。
初，劉、鄭矯詔以隋主輔政，〔劉、鄭，劉昉、鄭譯朼也。矯詔事見上捲上年。〕楊後雖不預謀，然以嗣子幼沖，恐權在他族，聞之，甚喜。後知其父有異圖，意頗不平，形於言色，及禪位，憤惋逾甚。〔嗣，祥吏翻。惋，烏貫翻。〕隋主內甚愧之，改封樂平公主，〔樂平郡公主。五代志：太原郡樂平縣，舊置樂平郡。樂，音洛。〕久之，欲奪其志；公主誓不許，乃止。
隋主與周載下大夫北平榮建緒有舊，〔「載」下逸「師」字。後周置載師之官，屬地官，有中大夫，有下大夫。北平郡，治盧龍。榮姓出周榮公。莊子有榮啟期。〕隋主將受禪，建緒為息州刺史；〔五代志：汝南郡新息縣，後魏置東豫州，梁改西豫州，又改淮州，東魏復曰東豫州，後周改曰息州。〕將之官，隋主謂曰：「且躊躇，〔躊，直由翻。躇，陳如翻。躊躇，住足也。〕當共取富貴。」建緒正色曰：「明公此旨，非僕所聞。」及即位，來朝，帝謂之曰：「卿亦悔不﹖」〔朝，直遙翻。不，讀曰否。〕建緒稽首曰：「臣位非徐廣，情類楊彪。」〔稽，音啟。徐廣事見一百一十九卷宋高祖永初元年。楊彪事見六十九卷魏主帝黃初二年。〕帝恕曰：「朕雖不曉書語，亦知卿此言不遜！」
上柱國竇毅之女，聞隋受禪，自投堂下，撫膺太曰：「恨我不為男子，救舅氏之患！」〔撫，與拊同，拍也。膺，胸也。太息，憤而舒氣長也。〕毅及襄陽公主掩其口曰：「汝勿妄言，滅吾族！」毅由是奇之。及長，以適唐公李淵。淵，昞之子也。〔昞，周柱國李虎之子。李淵始見於此。長，知兩翻。昞，音丙。〕
虞慶則勸隋主盡滅宇文氏，高熲、楊惠亦依違從之，〔依違者，不敢言其不可。〕李德林固爭，以為不 可，隋主作色曰：「君書生，不足與議此！」於是周太祖孫譙公乾惲、冀公絢，〔惲，於粉翻。絢，許縣翻。〕閔帝子紀公湜，〔湜，常職翻。〕明帝小酆公貞、宋 公實，高祖子漢公贊、秦公贄、曹公允、道公充、蔡公兌、荊公元，宣帝子萊公衍、郢公術皆死。〔通鑑書宣帝子衍始終備，但目錄書大成元年立太子衍，亦自背 馳。〕德林由此品位不進。
4乙亥，上耕藉田。〔藉，在亦翻。〕
5隋主封其弟邵公慧為滕王，安公爽為衛王，〔邵、安皆以州為封國。〕子鴈門公廣為晉王，俊為秦王，秀為越王，諒為漢王。
6隋主賜李穆詔曰：「公既舊德，且又父黨。〔李穆與隋主之父忠比肩事周，皆為功臣。〕敬惠來旨，義無有違。〔謂穆勸之受命也。〕即以今月十三日恭膺天命。」〔孔安國曰：膺，當也。〕俄而穆入朝，〔自幷州入朝。朝，直遙翻。〕帝以穆為太 師，贊拜不名；子孫雖在襁褓，〔襁，居兩翻，負兒衣。褓，博抱翻，抱兒衣。〕悉拜儀同，一門執象笏者百餘人，〔隋志曰：按禮：笏，諸侯以象，凡有指畫於君 前用笏，受命書於笏。笏，畢用也。五經要義曰：所以記事，防忽忘。禮圖雲：度二尺有六寸，中博二寸，其殺六分去一。晉、宋以來，謂之手板，此乃不，經今還謂之笏，以法古名。自西魏以降，五品以上，通用象牙，六品已下，兼用竹木。笏，呼骨翻。〕貴盛無比。又以上柱國竇熾為太傅，幽州總管於翼為太尉。李穆上表乞骸骨，〔人臣致身以事君，身非己有，故求閒者自言乞骸骨。上，時掌翻。〕詔曰：「呂尚以期頤佐周，〔記：百年曰期頤。呂尚遇文王，年八十矣，佐文王以及武王，則是期頤之夫也。〕張蒼以華皓相漢，〔華皓，謂白首也。張蒼免相後，口中無齒，食乳，年百餘歲乃卒。〕高才命世，不拘常禮。」仍以穆年耆，敕蠲朝集，〔蠲，免也。朝集，猶言朝會也。朝，直遙翻。〕有大事，就第詢訪。〔用古人「欲有謀焉則就之」之意。隋主姑以是恩李穆耳，非欲與之大有為也。〕
美陽公蘇威，〔美陽，古縣名，漢、晉屬扶風，五代志不見，蓋已省廢，姑以古縣名封爵之耳。〕綽之子也，〔蘇綽佐宇文泰以興周。〕少有令名，周晉公護強以女妻之。〔少，詩照翻。強，其兩翻。妻，七細翻。〕威見護專權，恐禍及己，屏居山寺，以諷讀為娛。〔屏，必郢翻。〕周高祖聞其賢，除車騎大將軍、儀同三司，〔騎，奇寄翻。〕又除稍伯下大夫，〔稍，所教翻。〕皆辭疾不拜；宣帝就除開府儀同大將軍。隋主為丞相，高熲薦之，隋主召見，與語，大悅；居月餘，聞將受禪，遁歸田裏。〔觀蘇威之初，其立身何可議哉至於末節，展轉於宇文化及、李密、王世充之朝，何其可鄙也！君子是以知令終之難。〕熲請追之，〔追者，尋其後而召之。〕隋主曰：「此不欲預吾事耳，置之。」及受禪，徵拜太子少保，追封其大為邳公，〔邳亦以州名為公國。少，始照翻。〕以威襲爵。
7丁丑，隋以晉王廣為幷州總管。三月，戊子，以上開府儀同三司賀若弼為吳州總管，鎮廣陵；〔考異曰：隋書帝紀雲「楚州」，今從弼傳。〕和州刺史河南韓擒虎為廬州總管，鎮廬江。〔廣陵為吳州，仍周舊也。歷陽為和州，仍齊舊也。隋書：韓擒虎，河東垣人。「河南」當作「河東」。五代志：廬江郡，梁置南豫州，又改合州，開皇初改廬州。蓋梁之南豫、合州，皆治合肥，合州因合肥而名也。廬江在合肥東五十里，既徙治廬江，故以廬名州。若，人者翻。〕隋主有併吞江南之志，問將帥於高熲，〔將，即亮翻。帥，所類翻。〕熲薦弼與擒虎，故置於南邊，使潛為經略。
戊戌，以太子少保蘇威兼納言、度支尚書。〔度支尚書，統度支、戶部、金部、倉部。度，徒洛翻。〕
初，蘇綽在西魏，以國用不足，制徵稅法頗重，〔後周太祖作相，置載師，掌任土之法，辨夫家田裏之數，會六畜車乘之稽，審賦役斂弛之節，制畿疆脩廣之域，頒施惠之要，審牧產之政。司均，掌田裏之政令，凡人口十巳上，宅五畝；口九已上，宅四畝；口五已下，宅三畝。有室者田百四十畝，丁者田百畝。司賦，掌功賦之政令，凡人自十八以至六十有四與輕癃者皆賦之。其賦之法，有室者歲不過絹一疋，綿八兩，粟五斛；丁者半之。其非桑土，有室者布一疋，麻十斤；丁者又半之。豐年則全賦，中年半之，下年一之，皆以時徵焉。若艱荒兇札，則不徵其賦。又有市門之稅。自今觀之，亦不為重矣而蘇綽猶望後之弛之，可謂志於民矣。〕既而歎曰：「今所為者，譬如張弓，非平世法也。後之君子，誰能弛之！」威聞其言，每以為己任。至是，奏減賦役，務從輕簡，隋主悉從之，〔蘇威為度支尚書，居可言可行之地。〕漸見親重，與高熲參掌朝政。〔朝，直遙翻。〕帝嘗怒一人，將殺之；威入閤進諫，帝不納，將自出斬之，威當帝前不去；帝避之而出，威又遮止。帝拂衣而入，良久，乃召威謝曰：「公能若是，吾無憂矣。」賜馬二匹，錢十餘萬，尋復兼大理卿、京兆尹、御史大夫，本官悉如故。
治書侍御史安定梁毗，以威兼領五職，〔漢宣帝幸宣室，齋居決事，令侍御史二人治書侍側，魏、晉因別置治書侍御史。安定郡，涇州。五職，納言、度支尚書、大理卿、京兆尹、御史大夫也。治，平聲。〕安繁戀劇，無舉賢自代之心，抗表劾威，〔劾，戶慨翻，又戶得翻。〕帝曰：「蘇威朝夕孜孜，〔孜孜，不怠也。〕志存遠大，何遽迫之！」因謂朝臣曰：「蘇威不值我，無以措其言；我不得蘇威，何以行其道。楊素才辯無雙，至於斟酌古今，助我宣化，非威之匹也。〔匹，偶也。〕威若逢亂世，南山四皓，豈易屈哉！」〔四皓，東園公、綺裏季、夏黃公、角里先生，遭秦之亂，隱隱於商山，鬚眉皓白，故曰四皓。商山在長安南，故曰南山。隋主以蘇威隱遯於周世，故云然。易，以鼓翻。〕威嘗言於帝曰：「臣先人每戒臣雲：〔先人，謂威父綽。〕『唯讀孝經一卷，足以立身治國何用多為！』」帝深然之。〔治，直之翻；下同。〕
高熲深避權勢，上表遜位，〔上，時掌翻。〕讓於蘇威，帝欲成其美，〔成其讓賢之美。〕聽解僕射。數日，帝曰：「蘇威高蹈前朝，〔前朝，謂周朝。高蹈，謂其隱遯不仕。蹈，踐也，履也；高蹈，言踐履之高。朝，直遙翻。〕熲能推舉。吾聞進賢受上賞，〔漢武帝詔曰：進賢受上賞，蔽賢蒙顯戮，古之道也。〕寧可使之去官！」命熲復位。熲、威同心協贊，政刑大小，帝無不與之謀議，然後行之。故革命數年，天下稱平。
太子左庶子盧賁，以熲、威執政，心甚不平，時柱國劉昉亦被疏忌。賁因諷昉及上柱國元諧、李詢、華州刺史張賓等謀黜熲、威，〔五代志：京兆郡鄭縣，後魏置 東雍州，並華山郡，西魏改曰華州。昉，甫兩翻。被，皮義翻。華，戶化翻。〕五人相與輔政。又以晉王廣有寵於帝，私謂太子曰：「賁欲數謁殿下，〔數，所角 翻。〕恐為上所譴，願察區區之心。」謀泄，帝窮治其事，〔治，直之翻。〕昉等委罪於賓、賁。公卿奏二人當死，帝以故舊，不忍誅，並除名為民。〔二人皆翼戴隋主於潛躍者也。張賓，道士也。隋主作輔，賓自言洞曉星曆，盛言有代謝之徵，且言上儀表非人臣之相，由是大被知遇，常在幕府。〕
8庚子，隋詔前代品爵，皆依舊不降。〔此普謂中外官也。〕
9丁未，梁主遣其弟太宰巖入賀於隋。〔賀受命也。〕
10夏，四月，辛巳，隋大赦。戊戌，悉於太常散樂為民，仍禁雜戲。〔後齊之季有散樂，周天元即位，悉徵詣長安，隸太常。隋今放之。〕
11散騎常侍韋鼎、兼通直散騎常侍王瑳聘於周。〔散，悉亶翻。騎，奇寄翻。瑳，七何翻，又七可翻。〕辛丑，至長安，隋已受禪，隋主致之介國。〔說文：致，送詣也。周主時封介公。〕
12隋主召汾州刺史韋沖為兼散騎常侍。〔五代志：文城郡，東魏置南汾州，後周改為汾州。散，悉亶翻。〕時發稽胡築長城，〔按隋紀，寺修築長城，二旬而罷。〕汾州胡千餘人，在塗亡叛。帝召沖問計，對曰：「夷狄之性，易為反覆，〔易，以豉翻。〕皆由牧宰不稱之所致。〔稱，尺證翻。〕臣請以理綏靜，可不勞兵而定。」帝然之，命沖綏懷叛，月餘皆至，並赴長城之役。沖，敻之子也。〔韋敻見一百六十七卷周高祖永定三年。〕
13五月，戊午，隋封邘公雄為廣平王，〔按隋書，此即邗公惠也，改名雄，開皇中，改封清漳王，仁壽初，改封安德王。大業中，從徵吐谷渾還，進封觀王，薨，諡曰德，後所謂觀德王雄者是也。「邘」當作「邗」，音寒。〕【章：乙十一行本正作「邗」；乙本同。】永康公弘為河間王。〔永康縣公也。五代志：清化郡永穆縣，梁置，日永康。〕雄，高祖之族子也。
14隋主潛害周靜帝而為之舉哀，〔為，於偽翻。〕葬於恭陵；以其族人洛為嗣。
15六月，癸未，隋詔郊廟冕服必依禮經。〔隋制：冕服採用東齊之法，乘輿衰冕，垂白珠十有二旒，以組為纓，色如其綬。黈纊充耳。玉笄。玄衣，纁裳。衣，山龍、華蟲、火、宗、彝五章；裳，藻、粉米、黼、黻四章。衣重宗彝，裳重黼黻，為十 二等。衣，褾領，織成升龍；白紗內單；黼領青褾纐裾。革帶，玉鉤黲。大帶，素帶，朱裹，紕其外，上以朱，下以綠。韍隨裳色，龍、火、山三章。鹿盧玉具劍， 火珠鏢首，白玉雙佩，玄組。雙大綬，六採，玄、黃、青、白、縹、綠，純玄質，長二丈四尺，五百首，廣一尺。小雙綬，長二尺六寸，色同大綬，而首半之間，施三玉環。朱韈，赤舄，舄加金飾。凡玄質，長二丈四尺，五百首，廣一尺。小雙綬，長二尺六寸，色同大綬，而首半之，綬，先合單紡為一絲，絲四為一扶，扶五為不首，首五成一文。褾，皮小翻。纐，雛免翻。黲，醜例翻，又敕列翻。紕，音卑緣也。鏢，紕招翻；說文，刀削末銅也。縹，匹沼翻。紡，甫罔翻。〕其朝會之服、旗幟、犧牲皆尚赤，〔隋自以為得火德，故尚赤色。朝，直遙翻；下同。幟，昌志翻。〕戎服以黃，【章：十二行本「黃」下有「在外」二字；乙十一行本同；孔本同；張校同。】常服通用雜色。秋，七月，乙卯，隋主始服黃，百僚畢賀。於是百官常服，同於庶人，皆著黃袍；〔著，則略翻。〕隋主朝服亦如之，唯以十三環帶為異。
16八月，壬午，隋廢東京官。〔周徙相州六府於東京，事見十百七十三卷太建十一年。〕
17吐谷渾寇涼州，〔涼州，武威郡。吐，從暾入聲。谷，音浴。〕隋主遣行軍元帥樂安公元諧等步騎數萬擊之。諧擊破吐谷渾於豐利山，〔豐利山在青海東。帥，所類翻。騎，奇寄翻。〕又敗其太子可博汗於青海，〔青海在吐谷渾國都伏俟城之東十五里，周迴千餘裏，中有小山，唐時謂之龍駒島。敗，補邁翻。可，從刊入聲。汗，音寒。〕俘斬萬計。吐谷渾震駭，其王侯王十人各帥所部來降。吐谷渾可汗誇呂帥親兵遠遁。〔帥，讀曰率。降，戶江翻；下同。〕隋主以其高寧王移茲裒為河南王，〔裒，薄侯翻。〕使統降眾。以元諧為寧州刺史，〔五代志：北地郡，後魏置豳州，西魏改為寧州。〕留行軍總管賀婁子幹鎮涼州。
18九月，庚午，將軍周羅黃攻隋故墅，拔之。〔「故墅」，當作「胡墅」。胡墅在大江北岸，對石頭城。黃，音侯。墅，承與翻。〕蕭摩訶攻江北。
19隋奉車都尉於宣敏〔漢武帝置三都尉，奉車、駙馬、騎也。〕奉使巴、蜀還，〔使，疏吏翻。還，音旋，又如字。〕奏稱：「蜀土沃饒，人物殷阜，周德之衰，遂成戎首。〔謂王謙以益州起兵也。〕宜樹建藩屏，封殖子孫。」〔屏，必郢翻。〕隋主善之。辛未，以越王秀為益州總管，改封蜀王。〔為秀在蜀以以奢僭得罪張本。〕宣敏，謹之孫也。〔於謹，周之功臣。〕
20隋【章：十二行本「隋」上有「壬申」二字；乙十一行本同；孔本同；張校同。】以上柱國長孫覽、元景山並為行軍元帥，〔長，知兩翻。帥，所類翻。〕發兵入寇；命尚書左僕射高熲節度諸軍。
21初，周、齊所鑄錢凡四等，乃民間私錢，名品甚眾，〔五代志：齊文宣受禪，改鑄常平五銖，重如其文，其公甚貴，且製造甚精。至乾明、皇建之間，往往私鑄。鄴中用錢，有赤熟、青熟、細眉、赤生之異。河南所用，有青、薄、鉛、錫之別。青、齊、徐、兗、梁、豫州，輩類各殊。武平已後，私鑄轉甚，或以生鐵和銅。至於齊亡，卒不能禁。後周之初，尚用魏錢。及武帝保定元年，乃更鑄布泉之錢，以一當五，與五銖並行。時梁、益之境，又雜用古錢交易，河西諸郡，或用西域金銀之錢，而官不禁。建德三年，更鑄五行大布錢，以一當十，與布泉並行。五年，以布泉漸賤，遂廢之。齊平已後，山東猶雜用齊氏舊錢。宣帝大象元年，又鑄永通萬國錢，以一當千，與五行大布及五銖凡三品並用。〕輕重不等。隋主患之，更鑄五銖錢，背、面、肉、好皆有周郭，〔錢之文為面，其漫為背，錢體為肉，錢孔為肉，錢孔為好，外圓周之以規，內方周之以矩，曰周郭。更，工衡翻。肉，而救翻。好，虛到翻。〕每一千重四斤二兩。悉禁古鈆及私錢。置樣於關；不如樣者，沒官銷毀之。自是錢幣始臺，民間便之。
22隋鄭譯以上柱國歸第，賞賜豐厚。譯自以被疏，呼道士醮章祈福，〔道士有消災度厄之法，依陰陽五行數術，推人年命，書之如章表之儀，並具贄幣燒香陳讀，雲奏上天曹，請為除厄，謂之上章。夜中於星辰之下，陳設酒果、単餌、幣物，歷祀天皇、太一、五星、列宿，為書如上章之儀以奏之，名為醮。被，皮義翻。醮，子肖翻。〕為婢所告，以為蠱，譯又與母別居，為憲司所劾，〔憲司，御史臺官。劾，戶概翻，又戶得翻。〕由是除名。隋主下詔曰：「譯若留之於世，在人為不道之臣；戮之於朝，入地為不孝之鬼。有累幽顯，無所置之。〔朝，直遙翻。累，力端翻。〕宜賜以孝經，令其熟讀。」仍遣與母共居。
23初，周法比於齊律，煩而不要，隋主命高熲、譯及上柱國楊素、率更令裴政等〔太子率更令，魏、晉之制，主宮殿門戶及掌罰事，職如光祿勳、衛尉。隋制，掌伎樂漏刻。率，如字。更，工衡翻。〕更君脩定。政練習典故，達於從政，乃採魏、晉舊律，下至齊、梁，沿革重輕，〔累世循襲者為沿，中有變更者為革。〕取其折衷。〔衷，竹仲翻。〕時同脩者十餘人，凡有疑滯，皆取決於政。於是去前世梟、轘及鞭法，〔梟者，斬首掛之木上。轘者，車裂於市。梁制有制鞭、法鞭、常鞭，凡三等之差。制鞭，生革廉成；法鞭，生革去廉；常鞭，熟靼不去廉；皆作鶴頭。紐長一尺一寸，梢長二尺七寸，廣三寸，靶長二尺五寸。去，羌呂翻。梟，古堯翻。轘，戶關翻，又戶慣翻。〕自非謀叛以上，無收族之罪。 始制死刑二，絞、斬；流刑三，自二千里至三千里；〔按隋志：流刑三，有千里、千五百里、二千里。應配者，一千里，居作二年；一千五百里，居作二年半；二千 裏，居作三年。應住居作者，三流俱役三年，近流加杖一百，一等加三十。此雲自二千里至三千里，不同。〕徒刑五，自一年至三年；〔徒刑有一年，有一年半，有 二年，有二年半，有三年。〕杖刑五，自六十至百；笞刑五，自十至五十。又制議、請、減、贖、官當之科以優士大夫。〔議，即周禮八議之法。請者，凡在八議之科則請之。減者，官品第七已上，犯罪皆例減一等，其品第九已上，犯者聽贖。應贖者皆以銅代絹。贖銅一斤為負，負十為殿。 笞十者銅一斤，加至杖百則十斤。徒一年，贖銅二十斤，每等則加銅十斤，三年則六十斤矣。流一十里，贖銅八十斤，每等則加銅十斤，二千里則百斤矣。二死皆贖 銅百二十斤。犯私罪，以官當徒者，五品已上，一官當徒二年，九品已上，一官當徒一年；當流者，三流同比徒三年。若犯公罪者，徒各加一年，當流者，各加一 等。其累徒過九年者，流二千里。孔穎達曰：古之贖罪用銅，漢始改用黃金，但少其斤兩，令與銅相敵。後魏以金難得，令金一兩收絹十匹。隋復依古贖銅。〕除前世訊囚酷法，考掠不得過二百；〔時有司用前世訊囚之法，用大棒、束杖、車輻、揞底、壓踝、杖桄之屬。考，擊也。掠，音亮，笞也。〕枷杖大小，鹹有程式。民有枉屈，縣不為理者，聽以次經郡及州；若仍不為理，聽詣闕伸訴。〔枷，居牙翻。為，於偽翻。〕
冬，十月，戊子，始行新律。詔曰：「夫絞以致斃，斬則殊形，〔夫，音扶。〕除惡之體，於斯已極。梟首、轘身，義無所取，不益忝肅之理，徒表安忍之懷。〔忍，殘忍也。安忍，安於為殘忍之事。〕鞭之為用，殘剝膚體，徹骨侵肌，〔徹，敕列翻。〕酷均臠切。雖雲往古之式，〔舜典曰：鞭作官刑。故云往古之式。〕事乖仁者之刑。梟、轘及鞭，並令去之。貴帶礪之書，不當徒罰；〔令，力丁翻，使也。去羌呂翻。漢高帝分封功臣，與之剖符作誓曰：「使黃河如帶，泰山若礪，國以永存，爰及苗裔。」〕廣軒冕之蔭，旁及諸親。〔服冕乘軒，貴仕也。〕流役六年，改為五載；〔載，作亥翻。〕刑徒五歲，變從三祀。〔祀，亦年也。〕其餘以輕代重，化死為生，條目甚多，備於簡策。雜格、嚴科，並宜除削。」自是法制遂定，後世多遵用之。〔宋朝所行之刑統，舊所傳者也。〕
隋主嘗怒一郎，於殿前笞之。諫議大夫劉行本進曰：「此人素清，其過又小，願少寬之。」〔笞，醜之翻。少，詩沼翻。〕帝不顧。行本於是正當帝前曰：「陛下不以臣不肖，置臣左右，臣言若是，陛下安得不聽；若非，當致之於理。」【章：十二行本「理」下有「豈得輕臣而不顧也」八字；乙十一行本同；孔本同；張校同。】言送詣大理寺治其罪。〕因置笏於地而退。帝斂容謝之，遂原所笞者。行本，璠之兄子也。〔劉璠自梁八西魏，見一百六十四卷梁元帝承聖元年。笞，醜之翻。璠，音煩，又扶元翻。〕
獨孤皇后，家世貴盛〔後父獨孤信，仕西魏以及周，列於元功。後姊為周明帝后，女為周宣帝后。〕而能謙恭雅好讀書，〔好，呼到翻。〕言事多與隋主意合，帝甚寵憚之，宮中稱為「二聖」。帝每臨朝，〔朝，直遙翻；下同。〕後輒與帝方輦而進，〔方輦，並兩輦也。〕至閤乃止。使宦官伺帝，政有所失，隨即匡諫。〔伺，相吏翻。〕候帝退朝，同反燕寢。〔朝，直遙翻。燕寢，燕居之寢。〕有司奏稱：「周禮百官之妻，命於王后，請依古制。」後曰：「婦人與政，或從此為漸，不可開其源也。」〔與，讀曰預。〕大都督崔長仁，後之中外兄弟也，犯法當斬，帝以後故，欲免其罪。後曰：「國家之事，焉可顧私！」〔焉，於虔翻。〕長仁竟坐死。後性儉約，帝嘗合止利藥，〔泄瀉不禁者日利。合，音閤。〕須胡粉一兩。宮內不用，求之，竟不得。又欲賜柱國劉嵩妻織成衣領，宮內亦無之。
然帝忝周氏之失，不以權作假借外戚，後兄弟不過將軍、刺史。帝外家呂氏，濟南人，〔五代志：齊郡歷城縣，舊置濟南郡。濟，子禮翻。〕素微賤，齊亡以來，帝求訪，不知所在。〔齊之未亡，濟南之地屬齊，不可得而求訪，故齊亡始訪之。〕及即位，始求得舅子呂永吉，追贈外祖雙周為太尉，封齊郡公，似永吉襲爵。永吉從父道貴，性尤頑騃，〔從，才用翻。騃，五駭翻，癡也。〕言詞鄙陋，帝厚加供給，而不許接對朝士。〔朝，直遙翻。〕拜上儀同三司，出為濟南太守；〔守，式又翻。〕後郡廢，終於家。
24壬辰，隋主如岐州。〔隋志：扶風郡，舊置岐州。〕
岐州刺史安定梁彥光，有惠政，隋主下詔褒美，賜束帛及御傘，〕傘，與繖同，先旰翻，又蘇旱翻，蓋也。〕以厲天下之吏；久之，徙相州刺史。〔相，悉亮翻；下同。〕求俗質厚，彥光以靜鎮之，奏課連為天下最。〔奏課，奏計帳及輸籍也。〕及居相，部如岐州法。鄴自齊亡，衣冠士人多遷入關，唯工商樂戶移實州郭，〔城外曰郭。釋名：郭，廓也；廓落在城外也。〕風俗險詖，好興謠訟，〔詖，彼義翻。好，呼到翻。〕目彥光為「著帽餳」。〔餳，飴也。餳軟而甘，言彥光為人軟美如團餳，特著帽耳。孔穎達曰：凡飴謂之餳，關東之通語也。方言曰：餳謂之張皇，或雲滑據。著，則略翻。餳，徐盈翻。〕帝聞之，免彥光官。歲餘，拜趙州刺史。〔五代志：趙郡大陸縣，舊曰廣阿，置殷州及南鉅鹿郡，後改南趙郡，改州為趙州。〕彥光自請復為相州，帝許之。豪猾聞彥光再來，皆嗤之。〔嗤，醜之翻，笑也。〕彥光至，發擿姦伏，〔擿，他狄翻，發也，動也。〕有若神明，豪猾潛竄，闔境大治。〔治，直吏翻。〕於是招致名儒，每鄉立學，親臨策試褒勤黜怠。及舉秀才，祖道於郊，以財物資之。於是風化大變，吏民感悅，無復訟者。〔史因岐州之政，終言彥光歷刺他州事。復，扶又翻。〕
時又有相州刺史陳留樊叔略，有異政，帝以璽書褒美，班示天下，徵拜司農。〔按樊叔略傳徵拜司農卿。璽，斯氏翻。〕
新豐令房恭懿，〔新豐縣，自漢以來屬京兆。〕政為三輔之最，帝賜以粟帛。雍州諸縣令朝謁，〔雍，於用翻。朝，直遙翻；下同。〕帝見恭懿，必呼至榻前，諮以治民之術。累遷德州司馬。〔五代志：平原郡，開皇九年置德州。治，直之翻。〕帝謂諸州朝集使曰：〔隋志：每元會，諸州悉遣使赴京師朝集，謂之朝集使。使，疏吏翻。〕「房恭懿志存體國，愛養我民，此及上天宗廟之所祐。朕若置而不賞，上天宗廟必當責我。卿等宜師範之。」因擢為海州刺史。〔海州，東海郡。〕由是州縣吏多稱職，百姓富庶。〔樊叔略、房恭懿之被褒擢，非必皆是年事。通鑑因梁彥光事，悉書於此，以見開皇之治，以賞良吏而成。稱，尺證翻。〕
25十一月丁卯，隋遣兼散騎侍郎鄭撝來聘。〔散，悉亶翻。騎，奇寄翻。撝，許為翻。〕
26十二月，庚子，隋主還長安，復鄭譯官爵。
27廣州刺史馬靖，〔廣州，治番禺。〕得嶺表人心，兵甲精練，數有戰功。〔數，所角翻。〕朝廷疑之，遣吏部侍郎蕭引觀靖舉措，諷令送質，〔朝，直遙翻。令，力丁翻。質，音致。〕外託收督賧物，〔賧，吐濫翻。蠻、蜑所貨物曰賧。一曰：夷人以財贖罪曰賧。〕引至番禺。〔番禺，音潘愚。〕靖即遣子弟入質。
28是歲，隋主詔境內之民任聽出家，仍令計口出錢，營造經像。於是時俗隨風而靡，民間佛書，多於六經數十百倍。
29突厥佗鉢可汗病且卒，〔厥，九勿翻。佗，徒何翻。可，從刊入聲。汗，音寒。卒，子恤翻。〕謂其子菴邏曰：「吾兄不立其子，委位於我。〔事見一百七十一卷太建四年。邏，郎佐翻。隋書突厥傳作「菴羅。」〕我死，汝曹當避大邏便。」〔大邏便者，木杆之子。杜佑曰：突厥以勇健者為「莫賀弗」，肥抱者為「大羅便」。大羅便，酒器也，似角而抱短，體貌似之，故以為號。此官特貴，唯其子弟為之。〕及卒，國人將立大邏便。以其母賤，眾不服；菴邏實貴，〔隋書作「菴羅母貴」，當從之。〕突厥素重之。攝圖最後至，謂國人曰：「若立菴邏者，我當帥兄弟事之。〔帥，讀曰率。〕若立大邏便，我必守境，利刃長矛以相待。」攝圖長，且雄，勇國人莫敢拒，〔攝圖為小可汗，統東面部落，又逸可汗之子，故長。長，知兩翻。〕竟立菴邏為嗣。大邏便不得立，心不服菴邏，每遣人詈辱之。〔詈，力智翻。〕菴邏不能制，因以國讓攝圖。國中相與議曰：「四可汗子，〔四可汗，謂逸可汗及木杆可汗、褥但可汗、佗鉢可汗。〕攝圖最賢。」共迎立之，〔考異曰：隋突厥傳雲：木杆在位二十年卒佗鉢在位十年卒。按周傳，魏廢帝二年，三月， 科羅獻馬，木杆猶未立。建德二年，佗鉢獻馬。然則木杆以承聖二年立，太建四年卒，佗鉢以其年立，十三年卒也。〕號沙鉢略可汗，居都斤山。菴邏降居獨洛水， 稱第二可汗。〔都斤山、獨洛水，皆突厥中地名。第二可汗，言其位次沙鉢略也。〕大邏便乃謂沙鉢略曰：「我與爾俱可汗子，各承父後。爾今極尊，我獨無位，何 也﹖」沙鉢略患之，以為阿波可汗，還領所部。又沙鉢略從父玷厥，居西面，號達頭可汗。〔從，才用翻。玷，可念翻。厥，九勿翻。〕諸可汗各統部眾，分居四面。沙鉢略勇而得眾，北方皆畏附之。
隋主既立，待突厥禮薄，突厥大怨。千金公主傷其宗祀覆滅，日夜言於沙鉢略，請為室復讎。〔周遣千金公主嫁突厥，見上卷十二年。為，於偽翻。〕沙鉢略謂其臣曰：「我，周之親也。今隋主自立而不能制，復何面目見可賀敦乎！」〔復，扶又翻。突厥之君長稱可汗，其妻稱可賀敦。〕及與故齊營州刺史高寶寧合兵為寇。隋主患之，敕緣邊脩保障，峻長城，命上柱國武威陰壽鎮幽州，京兆尹虞慶則鎮幷州，屯兵數萬以備之。
初，奉車都尉長孫晟送千金公主入突厥，〔長，知兩翻。晟，成正翻。〕突厥可汗愛其善射，留之竟歲，命諸子弟貴人與之親友，冀得其射法。沙鉢略弟處羅侯，號突利設，尤得眾心，為沙鉢略所忌，密託心腹陰與晟盟。晟與之遊獵，因察山川形勢，部眾強弱，靡不知之。
及突厥入寇，晟上書曰：「今諸夏雖安，〔上，時掌翻。夏，戶雅翻。〕戎虜尚梗，興師致討，未是其，時棄於度外，又相侵擾，〔此二語明指出當時利病。今人多上書言時事，滕口說耳。〕故宜密運籌策，有以攘之。〔此下方是晟獻策。〕玷厥之於攝圖，兵強而位下，外名相屬，內隙已彰；鼓動其情，必將自戰。又，處羅侯者，攝圖之弟，姦多勢弱，〔言其心多姦巧而形勢甚弱。〕曲取眾心，國人愛之，國為攝圖所忌，其心殊不自安，跡示彌縫，實懷疑懼。又，阿波首鼠，介在其間，〔漢書：首鼠兩端。〕頗畏攝圖，受其牽率，〔左傳：牽率老夫。〕唯強是與，未有定心。今宜遠交而近攻，〔史記範睢說秦王之言。〕離強而合弱。通使玷厥，說合阿波，〔使，疏吏翻。說，輸芮翻。今人言說合二字，說，音如字；合音閤。〕則攝圖迴兵，自防右地。〔右地，突厥西面地也。〕又 引處羅，遣連奚、霫，〔奚，庫莫奚。霫，又一種。霫，音習。〕則攝圖分眾，還備左方。〔左方，突厥西面地也。〕又引處羅，遣連奚、霫，〕奚，庫莫奚。霫， 又一種。霫，音習。〕首尾猜嫌，腹心離阻，十數年後，乘釁討之，〔釁，許覲翻。〕必可一舉而空其國矣。」帝省表，大悅，〔省，悉景翻。〕因召與語。晟復口陳形勢，〔復，扶又翻。〕手畫山川，寫其虛實，皆如指掌，帝深嗟異，皆納用之。遣太僕元暉出伊吾道，詣達頭，賜以狼頭纛。〔太僕，太僕卿也。伊吾，即漢伊吾盧欴地。突厥之先，狼種也，子孫為君長，牙門建狼頭纛，示不忘本也。纛，徒到翻。〕達頭使來，引居沙鉢略使上。〔使，疏吏翻。〕以晟為車騎將軍，出黃龍道，〔黃龍，即和龍，今黃龍府即其地，時為高寶寧所據。騎，奇寄翻。〕齎幣賜奚、霫、契丹，〔奚，本曰庫莫奚，東部胡之種也。為慕容氏所破，遺落竄匿松漠之間，後稍強盛。霫，匈奴之別種也，居潢水北。契丹之先，與奚同種而異類，並為慕容氏所破，俱竄松漠之間。其後稍，大居黃龍之北數百里。契，欺訖翻，又音喫。齎，則兮翻。〕遣為鄉導，〔鄉，讀曰嚮。〕得至處羅侯所，深布心腹，誘之內附。〔誘，音酉。〕反間既行，間古莧翻。〕果相猜貳。
30始興王叔陵，太子之次弟也，與太子異母，母曰彭貴人。叔陵為江州刺史，性苛刻狡險。新安王伯固，以善諧謔，有寵於上及太子；〔謔，虛約翻。〕叔陵疾之，陰求其過失，欲中之以法。〔中，竹仲翻。〕叔陵入為揚州刺史，事務多關涉省閣，〔省閣，謂中書、尚書二省。〕執事承意順旨，即諷上進用之；微致違忤，必抵以大罪，重者至殊死。〔身首異處為殊死。忤，五故翻。〕伯固憚之，乃諂求其意。叔陵好發古冢，伯固好射雉，〔好，呼到翻。射，而亦翻。〕常相從郊野，大相款狎，因密圖不軌。伯固為侍中，每得密語，必告叔陵。
十四年（壬寅、五八二）
1春，正月，己酉，上不豫，太子與始興王叔陵、長沙王叔堅並入侍疾。叔陵陰有異志，命典藥吏曰：「初藥刀甚鈍，可礪之！」甲寅，上殂。倉猝之際，叔陵命左右於名取劍。大右弗悟，取朝服木劍以進，〔朝服帶劍，以為儀飾，非求其適用，故為木劍。朝，直遙翻。〕叔陵怒。〔怒其不能會己意。〕抽剉藥刀斫太子，中項，〔中，竹仲翻。〕太子悶絕於地；母柳皇后走來救之，又斫後數下。乳媼吳氏自後掣其肘，〔媼，烏皓翻。掣，昌列翻。〕太子乃得起；叔陵持太子衣，太子自奮得免。叔堅手搤叔陵，奪去其刀，仍牽就柱，以其褶袖縛之。〔搤，於革翻。去，羌呂翻。褶，音習，布褶衣也，今之寬袖。山海經註：魏毌丘儉破高句麗，遣王頎窮追，過汙沮千餘裏。彼人言，海中有長臂人，近於海中得布褶衣，兩袖各長三丈有餘。則知所謂褶衣，有自來矣。〕時吳媼已扶太子避賊，叔堅求太子所在，欲受生殺之命。 叔陵多力，奮袖得脫，突走出雲龍門，馳車還東府，召左右斷青溪道，〔斷，音短。〕赦東城囚以充戰士，〔東城，即東府城。〕散金帛賞賜；又遣人往新林追所部 兵；仍自被甲，著白布帽，〔被，皮義翻。著，則略翻。〕登城西門招募百姓；又召諸王將帥，〔將，即亮翻。帥，所類翻。〕莫有至者，唯新安王伯固單馬赴之，助叔陵指揮。叔陵兵可千人，欲據城自守。
時眾軍並緣江防守，臺內空虛。叔堅白柳後，使太子舍入河內司馬申，以太子命召右衛將軍蕭摩訶入見受敕，〔見，賢遍翻。〕帥馬步數百趣東府，〔帥，讀曰率；下同。趣，七喻翻；下同。〕屯城西門。叔陵惶恐，遣記室韋諒送其鼓吹與摩訶，〔吹，昌瑞翻。〕謂曰：「事捷，必以公為臺輔。」摩訶紿報之曰：「須王心膂節將自來，方敢從命。」〔紿，徒亥翻。將，即亮翻。〕叔陵遣其所親戴溫、譚騏驎詣摩訶，〔譚，徒含翻。春秋：齊滅譚，子孫以國為氏。驎，離珍翻。〕摩訶執以送臺，斬其首，徇東城。
叔陵自知不濟，入內，沈其妃張氏及寵辛七人於井，〔沈，持林翻。〕帥步騎數百自小航渡，〔六朝都建業，航秦淮而渡者非一處，當朱雀門者為大航，當東府門者為小航。騎，奇寄翻；下同。航，戶剛翻。〕欲趣新林，乘舟奔隋。行至白楊路，為臺軍所邀。伯固見兵至，旋避入巷，叔陵馳騎拔刃追之，伯固復還，叔陵部下多棄甲潰去。摩訶馬容陳智深迎刺叔陵僵仆，陳仲華就斬其首，〔軍行，擇便於鞍馬、軀幹壯偉者，乘馬居前，以壯軍容，謂之馬容。刺，七亦翻。〕伯固為亂兵所殺，自寅至巳及定。叔陵諸子並賜死，伯子宥為庶人。韋諒及前衡陽內史彭暠、〔五代志：長沙郡衡山縣，舊置衡陽郡。陳為不國，故置內史。暠，古老翻。〕諮議參軍兼記室鄭信、典籤俞公喜並伏誅。暠，叔陵舅也。信、諒有寵於叔陵，常參謀議。諒，粲之子也。〔韋粲，梁臣，死於侯景之難。〕
丁巳，太子即皇帝位，大赦。
2辛酉，隋置河北道行臺於幷州，以晉王廣為尚書令；〔幷州治晉陽。〕置西南道行臺於益州，以蜀王秀為尚書令。隋主懲周氏孤弱而亡，故使二子分麘方面。以二王年少，〔少，詩照翻。〕盛選貞良有才望者為之僚佐；以靈州刺史王韶為並省右僕射，〔五代志：靈武郡，後魏置靈州。按靈州，漢北地郡富平縣地，赫連勃勃之果園。後魏置靈州，取靈武郡名之。註又見前。〕鴻臚卿趙郡李雄為兵部尚書，〔五代志：趙郡治平棘。李雄，趙郡高邑人。臚，陵如翻。〕左武衛將軍朔方李徹總晉王府軍事，〔朔方郡，夏州。李徹，朔方巖綠人。〕兵部尚書元巖為益州總管府長史。王韶、李雄、元巖俱有骨鯁名，李徹前朝舊將，〔李徹事周，徵吐谷渾，平齊、定淮南，皆有功。朝，直遙翻。〕故用之。
初，李雄家世以學業自通，雄獨習騎射。〔騎，奇寄翻；下同。〕其兄子旦讓之曰：「非士大夫之素業也。」雄曰：「自古聖賢，文武不備而能成其功業者鮮矣。〔鮮，息淺翻。〕雄雖不敏，頗觀前志，但不守章句耳。既文且武，兄何病焉！」及將如並省，帝謂雄曰：「吾兒更事未多，〔更，工衡翻。〕以卿兼文武才，吾無北顧之憂矣。」
二王欲為奢侈非法，韶、巖輒不奉教，或自銷，或排閤切諫。二王甚憚之，每事諮而後行，不敢違法度。帝聞而賞之。〔隋文帝擇人以輔其子，可謂用心矣。而二子皆不克令終，何也﹖中人已下之性，束縛之雖急，一縱則不可復收也。〕
又以秦王俊為河南道行臺尚書令、洛州刺史，領關東兵。〔洛州，治洛陽。〕
3癸亥，以長沙王叔堅為驃騎將軍、開府儀同三司、揚州刺史；〔驃，匹妙翻。〕蕭摩訶為車騎將軍、南徐州刺史，封綏遠公，始興王【章：十二行本「王」下有「叔陵」二字；乙十一行本同；孔本同；張校同。】家金帛累巨萬，悉以賜之。以司馬申為中書通事舍人。
乙丑，尊皇后為皇太后。時帝病創，〔創，初良翻；下同。〕臥承和殿，下能聽政。太后居柏梁殿，百司眾務，皆決於太后，帝創愈，乃歸政焉。
丁卯，封皇弟叔重為始興王，奉昭烈王祀。〔叔陵既誅，以叔重奉昭烈王祀。〕
4隋元景山出漢口，〔漢口，漢水入江之口。〕遣上開府儀同三司鄧孝儒將卒四千攻甑山。鎮將軍陸綸以舟師救之，為孝儒所敗；〔敗，補邁翻。〕溳口、甑山、沌陽守將皆棄城走。〕漢水記：自漢口入二百里，得溳口，有村；又三百里，得溳城，楚邑也，漢安陸縣居之。沌陽在沌水之北。五代志：沔陽郡漢陽縣有沌水。溳，音雲。沌，柱兗翻。將，即亮翻。〕戊辰，遣使請和於隋，歸其胡墅。〔去年周羅黃拔胡墅。使，疏吏翻。〕
5己巳，立妃沈氏為皇后。辛未，立皇弟叔儼為尋陽王，叔慎為嶽陽王，叔達為義陽王，叔熊為巴山，叔虞為武昌王。〔宣帝諸子，唯叔達後仕於唐，貴顯。〕
6隋高熲奏，禮不伐喪；〔春秋公羊傳：襄公十九年，晉士伹帥師侵齊。至縠，聞齊侯卒，仍還。還者何﹖善辭也。何善爾﹖大其不伐喪也。〕二月，己丑，隋主詔熲等班師。
7三月，己巳，以尚左僕射晉安王伯恭為湘州刺史，〔湘州治長沙。〕永陽王伯智為尚書僕射。
8夏，四月，庚寅，隋大將軍韓僧壽破突厥於雞頭山，〔雞頭山，涇水所出，在原州平高縣西。〕上柱國李充跛突厥於河北山。〔北山蓋在北河之北。〕
9丙申，立皇子永康公胤為太子。胤，孫姬之子，沈後養以為子。
10五月，己未，高寶寧引突厥寇隋平州，〔丕代志：北平郡，舊置平州，治盧龍。〕突厥悉發五可汗涳弦之士四十萬人長城。〔沙鉢畈呵汗，第二可汗，達頭可汗，阿波可汗，貪汗可汗，凡五可汗。〕
11壬戌，隋任穆公於翼卒。〔任，古國名。諡法：佈德執義曰穆；中情見貌曰穆。任，音壬。卒，子恤翻。〕
12甲子，隋更命傳國璽曰「受命璽」。〔更，工衡翻。璽，斯氏翻。〕
13六月，甲申，隋遣使來弔。〔使，疏使翻。〕
14乙酉，隋上柱國李光敗突厥於馬邑。〔「李光」，當作「李充」。馬邑，朔州治所。大業初，改馬邑縣為善陽縣。敗，補邁翻；下同。〕突厥又寇蘭州，〔五代志：金城郡，開皇初，置蘭州總管府。〕涼州總管賀婁子幹敗之於可洛峐。〔山苶草木曰峐。崒，古哀翻。〕
15隋主嫌長安城制度狹小，又宮內多妖異。〔妖，於驕翻。〕納言蘇威勸帝遷都，帝以初受命難之；夜，與威及高熲共議。明旦，通直散騎庾季才奏曰：「臣仰觀乾象，俯察圖記，必有遷都之事。且漢營此城，將八百歲，漢高帝五年徙都長安，歲在己亥，是年歲在壬寅，凡八百四歲。惠帝元年城長安，歲在丁未，距是年七百九十六年。〕水皆鹹鹵，不甚宜人。〔京都地大人眾，加以歲久壅底，墊隘穢惡，聚而不泄，則水多鹹鹵。鹵，郎古翻。〕願陛下協天人之心，為遷徙之計。」 帝愕然，謂熲、威曰：「是何神也！」太師李穆亦上表請遷都。帝省表曰：「天道聰明，已有徵應；〔上，時掌翻。省，悉景翻。徵，證也。〕太師人望，復抗此 請；無不可矣。」〔復，扶又翻。〕丙申，詔高熲等創造新都於龍首山。〕三秦記：龍首山長六十里，首入渭水，尾達樊川，頭高二十丈，尾漸下，可六七丈，色 赤。舊傳有黑龍從南山出飲渭水，其行道因行成跡。〕以太子左庶子宇文愷有巧思，領營新都副監。〔晉志：太子庶子四人，職比散騎常侍、中書監令，隋分置門下 坊左庶子二人，典書坊右庶子二人。監者，監領營新都事。思，相吏翻。〕愷，忻之弟也。
16秋，七月，辛未，大赦。
17九月，丙午，設無鼈太會於太極殿，〔鼈，與礙同，釋氏書也。〕拾身及乘輿御服。〔乘，繩證翻。〕大赦
18丙午，以長沙王叔堅為司空，將軍、刺史如故。〔驃騎將軍，揚州刺史。〕
19冬，十月，癸酉，隋太子勇屯兵鹹陽以備突厥。〔鹹陽在長安西北，隔渭水耳。屯兵於此以備突厥，蓋其兵勢強盛，欲窺長安，此亦猶漢霸上、棘門、細柳之屯耳。〕
20十二月，丙子，隋命新都曰大興城。
行軍總管達奚長儒將兵二千，與突厥沙鉢略可汗遇於周槃，〔據則傳，長儒別道邀賊，為虜所圍，慶則按營不救，則周槃亦當在弘化縣界。「長儒」，當作「長孺」。〕沙鉢略有眾十餘萬，軍中大懼。長儒神色慷慨，且戰且行，為虜所衝，散而復聚，〔復，扶又翻。〕四面抗拒。轉鬬三日，晝夜凡十四戰，五兵鹹盡，士卒以拳毆之，〔毆，烏口翻。〕手皆骨見，〔見，賢遍翻。孟子曰：「盡信書不如無書。」五兵鹹盡，士卒奮拳擊虜，以言死鬬則可；若虜以全師四面蹙之，安能免乎！史但極筆敘長儒力戰之綪耳，觀者不以辭憲意可也。〕殺傷萬計。虜氣稍奪，於是解去。長儒身被五瘡，通中者二；〔被，皮義翻。中，竹仲翻。〕其戰士死【章：十二行本「死」下有「傷」字；乙十一行本同；孔本同。】者什八九。詔以長儒為上柱國，餘勳回授一子。
時柱國馮昱屯夕弗泊，〔乙弗泊當在鄯州之西。〕蘭州總管叱列長叉守臨洮，〔五代志：後周武帝逐吐谷渾，置洮陽郡，尋立洮州，大業初置臨洮郡。洮，土刀翻。〕上柱國李崇屯幽州，皆為突 厥所敗。〔敗，補邁翻。〕於是突厥縱兵自木硤、石門兩道人寇武威、天水、【章：十二行本「水」下有「安定」二字；乙十一行本同；孔本同；張校同。】金 城、上郡、弘化、延安，六畜鹹盡。〔木峽、石門兩關，皆在夕化郡平高縣界。此由虞慶則按營不戰，達奚長儒孤軍摧衂，故沙鉢略縱兵兩道而入。然五可汗之兵，東西齊舉，西自乙弗泊，東至幽州，盡隋西北二邊，無不被寇。若武威至延安，則達頭、沙鉢略之兵耳。天水、上郡皆古郡，天水則秦州，上郡則敷州也。安延安郡，後魏置。東夏州，西魏改為延州。畜，許又翻。〕
沙鉢略更欲南入，達頭不從，引兵而去。長孫晟又說沙鉢略之子染干〔說，輸芮翻。〕詐告沙鉢略曰：「鐵勒等反，欲襲其牙。」〔鐵勒之先本匈奴苗裔，種類最多，自西海之東，依據山谷，往往不絕，至北海之南，雖姓氏不同，總謂之鐵勒。〕沙鉢略懼，迴兵出塞。
22隋主既立，待遇梁主，恩禮彌厚。是歲，納梁主女為晉王妃，〔按隋書蕭後傳及蕭巋傳，初皆雲巋女，詳考之，則後本巋生。江南風俗，一月生子者不舉。後以一月生，故季父岌收而養之。未幾，岌夫妻俱死，轉養於舅氏張軻家。高祖為晉王選妃於梁，徧佔諸女，皆不吉。巋迎後於舅氏，佔之曰吉，遂為王妃。〕又欲以其子瑒尚蘭陵公主。〔瑒，雉杏翻，又音暢。〕由是罷江陵總管，〔西魏遷梁主慽於江陵，置勵防，曰「防主」，後遂置總管，今罷之。〕梁主始得專制其國。
長城公上〔諱叔寶，字元秀，小字黃奴，宜帝嫡長子也。〕
至德元年（癸卯、五八三）
1春，正月，庚子，隋將入新都，大赦。
2壬寅，大赦，改元。
3初，上病創，〔創，初良翻。〕不能視事，政無大小，皆決於長沙王叔堅，權傾朝廷。叔堅頗驕縱，上由是忌之。都官尚書山陰孔範，〔山陰，漢古縣，屬會稽郡。〕中書舍人施文慶，皆惡叔堅而有寵於上，〔惡，烏路翻；下同。〕日夕求其短，〔日夕，猶言朝夕也。〕搆之於上。上乃即叔堅驃騎將軍本號，用三司之儀，出為江州刺史。以祠部尚書江總為吏部尚書。
4癸卯，立皇子深為始安王。
5二月，己巳朔，日有食之。
6癸酉，遣兼散騎常侍賀徹等聘於隋。〔散，悉亶翻。騎，奇寄翻。〕
7突厥寇隋北邊。〔厥，九勿翻。〕
8癸巳，葬孝宣皇帝於顯寧陵，廟號高宗。
9右衛將軍兼中書通事舍人司馬申既掌機密，頗作威福，多所譖毀。能候人主顏色，有忤己者，必以微言譖之；〔忤，五故翻。〕附己者，因機進之。是以朝廷內外，皆從風而靡。
上欲用侍中、吏部尚書毛喜為僕射，申惡喜強直，言於上曰：「喜，臣之妻兄，高宗時稱陛下有酒德，〔周公戒成王曰：「無若殷王受之迷亂，酗於酒德哉！」註雲：言紂心迷政亂，以酗酒為德。〕請逐去宮臣，〔去，羌呂翻。〕陛下寧忘之邪﹖」〔邪，音耶。〕上乃止。
上創愈，置酒於後殿以自慶，引吏部尚書江總以下展樂賦詩。〔展，舒而陳之也。創，初良翻。〕既醉而命毛喜。於時山陵初畢，喜見之，不懌；欲諫，則上已醉。喜升階，陽為心疾，僕於階下，移出省中。上醒，謂江總曰：「我悔召毛，喜彼實無疾，但欲阻我歡宴，非我所為耳。」〔言喜以帝所為為非也。〕及與司馬申謀曰：「北人負氣，吾欲乞鄱陽兄弟，聽其報讎，可乎﹖」〔鄱陽兄弟，世祖諸子也。高宗之篡，殺劉師知、韓子高、到仲舉父子以及始興王伯茂，皆毛喜之謀。後主怒喜，欲以喜乞鄱陽兄弟，聽其報讎，於臣為不君，於父為不子。乞，音氣與也。〕對曰：「彼終不為官用，〔陳之臣子率稱其君曰官。〕願如聖旨。」中書通事舍人北地傅縡爭之〔傳稱縡少依蕭循，蓋循自關中歸，縡與之俱南也。縡，作代翻。〕曰：「不燃。若許報讎，欲置先皇何地﹖」上曰：「當乞一小郡勿令見人事耳。」乃以喜為氶嘉內史。〔考異曰：司馬申傳雲：「右僕射沈君理卒，朝議以毛喜代之。」按君理卒在太建五年，非後主時。又毛喜傳雲：「時山陵初畢，未及踰年。」按高宗，殂過翆乃葬，而云未及踰年，恐誤也。〕
10三月，丙辰，隋遷於新都。〔考異曰；隋食貨志：「正月，帝入新宮。」今從帝紀。〕
初令民二十一成丁，減者役者每歲十二番為二十日役，減調絹一匹為二丈。〔後周之制，民年十八成丁，今增三歲。每歲十二番，則三十日役，今改為二十昌役，及調絹減半。調，徒弔翻。〕週末榷酒坊、鹽池、鹽井，至是恉罷之。週末，官置酒坊收利，鹽池、鹽井皆禁百姓採用。池鹽，則河東鹽池。井鹽，則蜀中處處有之。榷，古嶽翻。〕
祕書監牛弘〔隋書牛弘傳：弘，安定鶉觚人，本姓様氏。父允仕魏，賜姓牛氏。〕上表，以「典籍屢經喪亂，〔上，時掌翻。喪，息浪翻。〕率多散逸。周氏聚書，僅盈萬卷。平齊所得，除其重雜，裁益五千。興集之期，屬膺聖世。〔重，直龍翻。裁，與纔同。屬，之慾翻。膺，當也。〕為國之本，莫此為先。豈可使之流落私家，不歸王府！必須勒之以天威，引之以微利，則異典必臻，觀閣斯積。」〔漢東觀及天祿、石渠等閣，皆荿書之所，故云。觀，古玩翻。〕隋主從之。丁巳，詔購求遺書於天下，每獻書一卷，賚縑一匹。〔賚，洛代翻，賜也，與也。縑，絹也；說文曰：井絲繒。〕
11夏，四月，庚午，吐谷渾寇隋臨洮。洮州刺史皮子信出戰，敗死；汶州總管梁遠擊走之。又寇廓州，州兵擊走之。〔五代志：後周武帝逐吐谷渾，置洮陽郡，尋立洮州。汶山郡，後周置汶州。宋白曰：晉置廣陽縣於茂州汶山縣西北五十里，今不詳其處所。後周又立廣陽縣於石鏡山西，六十里至舊廣陽，即今縣也。又置汶州於此。汶，讀曰珉。隋改會州澆河郡，亦周逐吐谷渾以置廓州。〕
12壬申，隋以尚書右僕射趙煚兼內史令。〔煚，古迥翻。〕
13突厥數為隋寇。厥，九勿翻。數，所角翻。〕隋主下詔曰：「往者周、齊抗衡，分割諸夏，〔夏，戶雅翻。〕突厥之虜俱通二國。周人東慮，恐齊好之深，〔好，呼到翻。〕齊氏西虞，懼周交之厚；謂虜意輕重，國遂安危，蓋並有大敵之憂，思減一邊之防也。朕朕以為厚斂中兆庶，〔斂，力贍翻。〕多，惠豺狼，未嘗感恩，資而為賊。節之以禮，不為虛費，省傜薄賦，國用有餘。因入賊之物，加賜將士；〔將，即亮翻；下同。〕息道路之民，務為耕織；清邊制勝，成策在心。兇醜愚闇，未知深旨，將大定之日，比戰國之時；乘昔世之驕，結令時之恨。近者盡其巢窟，俱犯北邊，蓋上天所忿，驅就齊斧。〔齊，讀曰齋，言齊戒而授斧鉞於將帥。二讀曰資，應劭曰：利斧也。〕諸將今行，議兼含育，有降者納，〔降，戶江翻。〕有違者死，使其幹敢南望，永服威刑。何用侍子之朝，寧勞渭橋之拜！」〔匈奴遣子入侍及來朝渭橋，並見漢宣帝紀。朝，直遙翻。〕
於是命衛王爽等為行軍元帥，〔帥，所類翻。〕分八道出塞擊之。爽督總管李充等四將出朔州道，〔自馬邑出塞也。〕己卯，與沙鉢略可汗遇於白道。〔白道在長城北，有白道嶺、白道溪。〕李充言於爽曰：「突厥狃於驟勝，〔狃，女久翻。〕必輕我而無備，以精兵襲之，何破也。」諸將多以為疑，唯長史李徹贊成之，遂與充帥精騎五千掩擊突厥，大破之。〔帥，讀曰率。騎，奇寄翻；下並同。〕沙鉢略棄所服金甲，潛草中而遁。其軍中無食，粉骨為糧，加以疾疫，死者甚眾。
幽州總管陰壽帥步騎十【章：十二行本「十」作「數」；乙十一行本同；孔本同。】萬出盧龍塞，擊高寇，寧。寇寧求救於突厥，突厥方禦隋師，不能救。庚辰，寶寧棄城奔磧北，〔磧，七跡翻。〕和龍諸縣悉平。壽設重賞以購寶寧，又遣人離其腹心；寶寧奔契丹，為其麾下所殺。〔高寶寧自濟末據和龍，至是敗滅。契，欺訖翻，又音契。〕
14己丑，郢州城主張子譏遣使請降於隋，〔郢州治江夏，中流之重鎮，今欲降隋，史言陳之邊將已離心。使，疏吏翻；下同。降，戶江翻。〕隋主以和好，不納。〔好，呼到翻。〕
15辛卯，隋主遣兼散騎常侍薛舒，兼【章：十二行本「兼」下有「通直」二字；乙十一行本同；孔本同。】散騎常侍王劭來聘。劭，松子之子也。〔王松年仕齊，為通直散騎侍郎，人在下中。散，悉亶翻。騎，奇寄翻。〕
16癸巳，隋主大雩。〔隋雩壇在國南十三里啟夏門外道左。〕
17甲子，【張：「子「作「午」。】突厥遣使入見於隋。〔見，賢遍翻。〕
18隋改度古尚書為民部，〔度，徒洛翻。〕都官尚書為刑部命左僕射判吏、禮、兵三部事，右僕射判民、刑、工三部事。發光祿、衛尉、鴻臚寺及都水臺。〔臚，陵如翻。〕
19五月，癸卯，隋行軍總管李晃破突厥於摩那度口。
20乙巳，梁太子琮入朝於隋，賀遷都。〔朝，直遙翻。〕
21辛酉，隋主祀方澤。〔隋為方丘於宮城之北十四里。〕
22隋秦州總管竇榮定帥九總管步騎三萬出涼州，〔帥，讀曰率。〕與突厥阿波可汗相拒於高越原，阿波屢敗。榮定，熾之兄子也。〔厥，九勿翻。可，從刊入聲。汗，音寒。竇熾寺為太傅。〕
前上大將軍京兆史萬歲，坐事配敦煌為戍卒，〔敦煌郡，瓜州。敦，徒門翻。〕詣榮定軍門，請自鵜，榮定素聞其名，見而大鉋。壬戌，將戰，榮定遣人謂突厥曰：「士卒何罪而殺之！但當各遣一壯士決勝負耳。」突厥許諾，因遣一騎挑戰。〔騎，奇寄翻；下同。挑，徒了翻。〕榮定遣萬歲出應之，萬歲馳斬其首而還。〔還，音旋，又如字。〕突厥大驚，不敢復戰，〔復，扶又翻。〕遂請盟，引軍而去。
長孫晟時在榮定軍中為偏將，〔將，即亮翻。〕使謂阿波曰：「攝圖每來，戰皆大勝。阿波纔入，遽即奔敗，此乃突厥之恥也。且攝圖之與阿波，兵勢本敵。今攝圖日勝，為眾所崇；阿波不利，為國生辱。攝圖必當以罪歸阿波，成其宿計，滅北牙矣。〔阿波建牙在攝圖之北。〕願自量度，〔量，音良。度，徒洛翻。〕能禦之乎﹖」阿波使至，〔使，疏吏翻；下同。〕晟又謂之曰：「今達頭與隋連和，而攝圖不能制，可汗何不依附天子，連結達頭，相合為強，此萬全計也，豈若喪兵負罪，〔喪，息浪翻。〕歸就攝圖，受其戮辱邪！」〔邪，音耶。〕阿波然之，遣使隋晟入朝。
沙釮略素忌阿波驍悍；〔朝，直遙翻。〕驍，堅堯翻。悍，侯旰翻。〕自白道敗歸，又聞阿波貳於隋，因先歸，襲擊北牙，大破之，殺阿波之母。阿波還，無所歸，西奔達頭。達頭大怒，遣阿波師兵而東，〔帥，讀曰率。〕其部落歸之者將十萬騎，遂與沙鉢略相攻，屢破之，復得故地，兵勢益強。貪汗可汗素睦於阿波，沙鉢畈奪其罪眾而廢之，貪汗亡奔達頭。沙鉢略從弟地勤察，【張「地勤察」作「地勒察」。】別統部，落與沙鉢略有隙，復以眾叛歸阿波。〔從，才用翻。復，扶又翻。〕連兵不已，各遣使詣長安請和求援。隋主皆不許。
23六月，庚辰，隋行軍總管梁遠破吐谷渾於爾汗山。〔吐，從暾入聲。谷，音浴。汗，音寒。〕
24突厥寇幽州，隋幽州總管廣宗壯公李崇帥步騎三千拒之。〔廣宗縣公。廣宗，漢古縣，五代志屬清河郡。厥，九勿翻。帥，讀曰率。騎，奇寄翻。〕轉戰十餘日，師人多死，遂保砂城。突厥園之，城荒頹，不可守禦，曉夕力戰，又無所食，每夜出掠虜營，得六畜以繼軍糧，〔畜，許又翻。〕突厥畏之，厚為其備，每夜中結陳以待之。〔陳，讀曰陣；下同。〕崇軍苦飢，出輒遇敵，死亡略盡，及明，奔還城者尚百許人，然多重傷，不堪更戰。突厥意欲降之，〔降，戶江翻；下同。〕遣使謂崇曰：「若來降者，封為特 勒。」〔特勒，突厥達官。新書：突厥子弟曰特勒。使，疏吏翻。〕崇知不免，令其士卒曰：「崇喪師徒，〔令，力定翻。喪，息浪翻。〕罪當萬死。今日鵜命，以 謝國家。汝俟吾死，且可降賊，便散走，努力還鄉。若見至尊，道崇此意。」乃挺刃突陳，復殺二人，〔挺，拔也。陳，讀曰陣。〕突厥亂射，殺之。〔射，而亦翻。〕秋，七月，【章：十二行本「月」下有「辛丑」二字；乙十一行本同；孔本同；張校同。】以豫州刺史代人周搖為幽州總管。命李崇子敏襲爵。〔襲爵廣宗公。〕
敏娶樂平公主之女娥英，〔隋主受禪，周天元后改封樂平公主。〕詔假一品羽儀，禮如尚帝女。既慎勿謝。」及進見，〔見，賢遍翻。〕帝授以儀同及開府，皆不謝。帝曰：「公主有大功於我，我何得於其伲而惜官乎！今授汝柱國。」敏乃拜而蹈舞。
25八月，丁卯朔，日有食之。〔考異曰：隋紀作「七月丁卯」，蓋曆差。〕
26長沙王叔堅未之江州，復留為司空，〔復，扶又翻。〕實奪之權。
27壬午，隋遣尚書左僕射高熲出寧州道，內史監虞慶則出原州道，以擊突厥。〔五代志：平涼郡，舊置原州。監，甲暫翻。厥，九勿翻。〕
28九月，癸丑，隋大赦。
29冬，十月，甲戌，隋廢河南道行臺省，〔去年二月，陏置河南道行臺省。〕以秦王俊為秦州總管，隴右諸州盡隸焉。〔秦州天水郡。〕
30丁酉，立皇弟叔平為湘東王，叔敖為臨賀王，叔宣為陽山王，叔穆為西陽王。
31戊戌，侍中建日侯徐陵卒。〔卒，子恤翻。〕
32癸丑，立皇弟叔儉為安南王，叔澄為南郡王，叔興為沅陵王，叔韶為嶽山王，叔純為新興王。〔自湘東以下，皆以郡名疏爵，今著後人之，所未能徧知者。五代志：始安郡富川縣，舊置臨賀郡。熙平郡桂陽縣，梁置陽山郡。永安郡黃岡縣，置西陽郡。巴陵郡華容縣，舊曰安南，置安南郡。沅陵縣，置沅陵郡。信安郡新興縣，梁置新興郡。嶽山郡闕。郡縣志：巴陵，一名天嶽山。嶽山蓋即巴陵，以封叔韶。沅，音元。〕
33十一月，遣散騎常侍周墳、通直散騎常侍袁彥聘於隋。帝聞隋主狀貌異人，使彥畫像而歸。帝見，大駭曰：「吾不欲見此人。」亟命屏之。〔散，悉亶翻。騎，奇寄翻。亟，紀力翻。屏，必郢翻。〕
34隋既班律令，〔前年十月，隋行新律。〕蘇威屢欲更易事條，〔更，工衡翻；下數更同。〕內史令李德林曰：「修律令時，公何不言﹖今始頒行，且宜專守，自非大為民害，不可數更。」〔數，所角翻。〕
河南道行臺兵部尚書楊尚希曰：「竊見當今郡縣，倍多於古。或地無百里，數縣並置；或戶不漢千，二郡分領。具僚已眾，資費日多；吏卒增倍，租調歲減；〔調，徒弔翻。〕民少官多，〔少，詩沼翻；下同。〕十羊九牧。今存要去〔上聲。〕閒，併小為，大國家則不虧粟帛，選，舉則易得賢良。」〔易，以豉翻。〕蘇威亦請廢郡。帝從之。甲午，悉罷諸郡為州。
35十二月，乙卯，隋遣兼散騎常侍曹令則、通直散騎常侍魏澹來聘。〔散，悉亶翻。騎，奇寄翻。〕澹，收之族也。〔魏收事齊以文名。澹，徒覽翻。〕
36丙辰，司空長沙王叔堅免。叔堅既失恩，心不自安，乃為厭媚，〔厭，一琰翻。〕醮日月以求福。或上書告其事，〔考異曰：南史雲：「上陰令人造其厭媚，又令人告之。」今從陳書。〕帝召叔堅，囚於西省，〔門下省為東省，中書省為西省。〕將殺之，令近侍宣敕數之。〔數，責其罪也。數，所具翻，又所主翻。〕叔堅對曰：「臣之本心，非有他故，但欲求親媚耳。臣既犯天憲，罪當萬死。臣死之日，必見叔陵，願宣詔，責之於九泉之下。」帝乃赦之，免官而已。〔因叔堅之言，始念其擁護之功。此豈少恩而已哉﹖不明故爾。〕
37隋以上柱國竇榮定為右武衛大將軍。榮定妻，隋主姊安成公主也。隋主欲以榮定為三公，辭曰：「衛、霍、梁、鄧，若少自貶損，不至覆宗。」帝乃止。〔四姓皆漢外戚也。衛氏夷於武帝之末，霍族赤於宣帝之時，桓帝怒而梁宗誅滅，安帝長而鄧門衰廢，事並見漢紀。少，詩沼翻。〕
帝以李穆功大，詔曰：「法備小人，不防君小。太師申公，自令雖有罪，但非謀逆，縱有百死，終不推問。」
禮部尚書牛弘請立明堂，帝以時事草創，不許。
帝覽刑部奏，斷獄數猶至萬，〔斷，丁亂翻。〕以為律 尚嚴密，故人多陷罪。又敕蘇威、牛弘等更定新律，除死罪八十一條，流罪一百五十四條，徒杖等千餘條，唯定留五百條，凡十二卷。〔一曰名例，二曰衛禁，三曰 職制，四曰戶婚，五曰貛庫，六曰擅興，七曰賊盜，八曰鬬訟，九曰詐偽，十曰雜律，十一曰捕亡，十二曰斷獄。〕自是刑網簡要，疏而不失。仍置律博士弟子員。 〔大理寺之屬有律博士八人。〕
38隋主以長安倉廩尚虛，是歲，詔西自薄、陝，東至衛、汴，〔河東郡，蒲州。恆農郡，陝州。汲郡，衛州。陳留郡，汴州。陝，式冉翻。汴，皮變翻。〕水次十三 州，募丁運米。〔華、陝、穀、洛、管、汴、汾、晉、蒲、絳、懷、衛、相，凡十三州。〕又於衛州置黎陽倉，陝州置常平倉，華州置廣通倉，〔五代志：京兆郡鄭 縣，後魏置東雍州，並華山郡西魏改曰華州。華，戶化翻。〕轉相灌輸。〔輸，平聲。〕漕關東及汾、晉之粟以給長安。〔水運曰漕。關東，自函谷關以東州郡。五代志：文城郡，東魏置南汾州，後周改為汾州。晉州臨汾郡，舊平陽郡也。漕，在到翻。〕
時刺史多任武將，類不稱職。〔將，即亮翻；下同。稱，尺證翻。〕治書侍御史柳彧上表曰：〔治，直之翻。上，時掌翻。〕「昔漢光武與二十八將，披荊棘，定天下，及功成之後，無所任職。〔事見漢光武紀。〕伏見詔書，以上柱國和千小為杞州刺史。〔五代志：梁郡雍丘縣，隋置杞州。〕千子前任趙州，〔趙州時治廣阿。〕百姓歌之曰：『老禾不早殺，〔今人猶呼割稻為殺稻。〕餘種穢良田。』〔種，章勇翻。〕千子，弓馬武用，是其所長；治民麘眾，非其所解。〔治，直之翻。解，戶買翻，曉也。〕如謂優老尚年，〔尚，尊也，高也。〕自可厚賜金帛；若令刺舉，〔漢置刺史，掌刺舉郡縣吏，故云然。〕所損殊大。」帝善之。千子竟免。
彧見上勤於聽受，百僚秦請，多有煩碎，上疏諫曰：「臣聞上古聖帝，莫過唐、虞，不為叢脞，是謂欽明。〔書：元首叢脞哉。孔安國曰：叢脞，細碎無大略。馬雲：叢，總也；脞，小也。堯典曰：放勳欽明文思。脞，倉果翻。〕舜任五臣，〔孔子曰：舜有臣五人而天下治。孔安國曰：五臣，禹、稷、契、皋陶、伯益。〕堯諮四嶽，〔孔安國曰：四嶽，即羲和之四子，分掌四嶽之諸侯。〕垂拱無為，天下以治。〔治，直吏翻；下同。〕所謂勞於求賢，逸於任使。比見陛下留心治道，〔比，毗至翻。治，直吏翻。〕無憚疲勞，亦由羣官懼罪，不能自決，取判天旨，〔判，決也。〕聞奏過多。乃至營造細小之事，出給輕微之物，一日之內，酬答百司。至乃日旰忘食，夜分未寢，〔旰，古按翻，日晏也。夜分，半夜也。〕動以文簿憂勞聖躬。伏願察臣至言，少減煩務，〔少，詩沼翻。〕若經國大事，非臣下裁斷者，伏願詳決，〔斷，丁亂翻。〕自餘細務，責成所司；則聖體盡無疆之壽，臣下蒙覆育之賜。」〔覆，敷救翻。〕上覽而嘉之，因曰：「柳彧直士，國之寶也。」
彧上近世風俗，每正月十五夜，然燈遊戲，奏請禁之，〔上元燃燈，或雲以漢祠太一自昏至晝故事，此說非也。梁簡文帝有列燈詩，陳後主有光璧殿遙詠山燈詩，則柳彧所謂近世風俗是也。〕曰：「竊見京邑，爰及外州，每以正月望夜，〔望夜，月之十五夜也。月旦以日月合，謂之朔，十五夜以日月相望，謂之望。〕充街塞陌，〔塞，悉則翻。〕聚戲朋遊，鳴鼓聒天，燎炬照地，竭貲破產，競此一時。盡室並孥，無問貴賤，男女混雜，緇素不分。穢行因此而成，盜賊由斯而起，〔觀此，則上元遊戲之弊，其來久矣。後之當路者，能不惑於世俗，奮然革之，亦所謂豪傑之士也。〕因循弊風，曾無先覺。無益於化，實損於民，請頒天下，並即禁斷。」〔斷，音短。〕詔從之。
