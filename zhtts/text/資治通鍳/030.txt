△卷第二十九
漢紀二十一　起上章執徐，盡著雍困敦，凡九年。
孝元皇帝下
永光三年（庚辰、前四一）
①春，二月，馮奉世還京師，更為左將軍，賜爵關內侯。
②三月，立皇子康為濟陽王。〔濟，子禮翻。〕
③夏，四月，平【章：乙十一行本「平」上有「癸未」二字；孔本同；張校同；退齋校同；傳校同。】昌考侯王接薨。〔諡法：大慮行方曰考。〕秋，七月，壬戌，以平恩侯許嘉為大司馬、車騎將軍。
④冬，十一月，己丑，地震，雨水。
⑤復鹽鐵官；置博士弟子員千人。〔罷鹽鐵官，博士弟子毋置員，事見上卷初元五年。〕以用度不足，民多復除，〔復，方目翻。〕無以給中外繇役故也。〔繇，古傜字通。〕
四年（辛巳、前四○）
①春，二月，赦天下。
②三月，上行幸雍，祠五畤。〔雍，於用翻。畤，音止。〕
③夏，六月，甲戌，孝宣園東闕災。
④戊寅晦，日有食之。上於是召諸前言日變在周堪、張猛者責問，皆稽首謝；〔譖堪、猛事見上卷元年。稽，音啟。〕因下詔稱堪、猛【章：乙十一行本無「猛」字；傳校同。】之美，徵詣行在所，拜為光祿大夫，秩中二千石，領尚書事；猛復為太 中大夫、給事中。中書令石顯管尚書，〔師古曰：言管主其事。〕尚書五人皆其黨也；〔按帝紀及百官表，成帝建始四年，初置尚書員五人。此蓋言顯與牢梁、五鹿 充宗、伊嘉、陳順五人皆典領尚書事，雖未置定員，實亦五人也。〕堪希得見，〔見，賢遍翻。〕常因顯白事，事決顯口。會堪疾瘖，不能言而卒。〔師古曰：瘖， 音於今翻。〕顯誣譖猛，令自殺於公車。
⑤初，貢禹奏言：「孝惠、孝景廟皆親盡宜毀，〔按貢禹傳，定漢宗廟迭毀之禮，未及施行而卒。其後，韋玄成等毀廟之議，又不純用禹說。觀其奏言天子七廟，孝惠、孝景親盡宜毀，蓋以悼考廟足為七廟也。〕及郡國廟不應古禮，宜正定。」〔惠帝尊高帝廟為太祖廟，景帝尊文帝廟為太宗廟；行所嘗幸郡國，各立太祖、太宗廟。宣帝復尊武帝為世宗廟，行所巡狩亦立焉。凡祖宗廟在郡國者六十八，合百六十七所。春秋之義，王不祭於下土諸侯，故以為不應古禮。〕天子是其議。秋，七月，戊子，罷昭靈後、武哀王、昭哀後、衛思後、戾太子、戾後園，皆不奉祠，裁置吏卒守焉。〔師古曰：昭靈後，高祖母也。武哀王，高祖兄也。昭哀後，高祖姊也。衛思後，戾太子母也。戾後，即史良娣也。〕冬，十月，乙丑，罷祖宗廟在郡國者。
⑥諸陵分屬三輔。〔師古曰：先是諸陵總屬太常，今各依其地界屬三輔。〕以渭城壽陵亭部原上為初陵；〔服虔曰：元帝所置陵也；未有名，故曰初。〕詔勿置縣邑及徙郡國民。
五年（壬午、前三九）
①春，正月，上行幸甘泉，郊泰畤。〔畤，音止。〕三月，幸河東，祠后土。
②秋，潁川水流殺人民。
③冬，上幸長楊射熊館，〔師古曰：長楊，宮名也，在盩厔縣；其中有射熊館。〕大獵。
④十二月，乙酉，毀太上皇、孝惠皇帝寢廟園，用韋玄成等之議也。〔玄成等奏曰：「祖宗之廟，世世不毀；繼祖以下，五廟而迭毀。今高皇帝為太祖，孝文皇帝為太宗，孝景皇帝為昭，孝武皇帝為穆，孝昭皇帝與孝宣皇帝俱為昭。皇考廟，親未盡。太上皇、孝惠廟皆親盡，宜毀。」〕
⑤上好儒術、文辭，頗改宣帝之政；言事者多進見，〔好，呼到翻。見，賢遍翻。〕人人以【章：乙十一行本「以」上有「自」字；孔本同。】為得上意。又傅昭儀及子濟陽王康愛幸，〔外戚傳曰：元帝加昭儀之號，位視丞相，爵比諸侯王。師古曰：昭顯其儀，示隆重也。濟，子禮翻。〕逾於皇后、太子。〔昭儀位次皇后，今寵逾之。〕太子少傅匡衡上疏曰：〔疏，所據翻，條陳也。〕「臣聞治亂安危之機，在乎審所用心。蓋受命之王，【章：乙十一行本「王」作「主」，傅校同。】務在創業垂統，傳之無窮；繼體之君，必存於承宣先王之德而褒大其功。昔者成王之嗣位，思述文、武之道以養其心，休烈盛美【章：乙十一行本「美」下有「皆」字；孔本同；張校同。】歸之二後，而不敢專其名，〔師古曰：休，亦美也。烈，業也。後，君也。二君，文王、武王也。〕是以上天歆享，鬼神祐焉。陛下聖德天覆，子愛海內，〔覆，敷又翻。〕然而陰陽未和、姦邪未禁者，殆議者未丕揚先帝之盛功，〔師古曰：丕，大也。〕爭言制度不可用也，務變更之，所更或不可行而復復之，〔更，工衡翻；下同。上復，扶又翻，又也。下復，扶目翻，反也。〕是以羣下更相是非，吏民無所信。臣竊恨國家釋樂成之業而虛為此紛紛也！〔師古曰：釋，廢也。樂成，謂已成之業，人情所樂也。樂，音洛。〕願陛下詳覽統業之事，留神於遵制揚功，〔遵先帝之法制，揚先帝之功烈也。〕以定羣下之心。詩大雅曰：『無念爾祖，聿脩厥德，』〔師古曰：大雅文王之詩也。無念，念也。聿，述也。〕蓋至德之本也。傳曰：『審好惡，理情性，而王道畢矣。』〔衡守詩學，此必詩傳之言。傳，直戀翻。好，呼到翻。惡，烏路翻。〕治性之道，必審己之所有餘而強其所有不足，〔治，直之翻。師古曰：強，勉也，音其兩翻。〕蓋聰明疏通者戒於太察，寡聞少見者戒於雍蔽，〔少，詩沼翻。〕勇猛剛強者戒於太暴，仁愛溫良者戒於無斷，〔斷，丁亂翻。〕湛靜安舒者戒於後時，廣心浩大者戒於遺忘。〔師古曰：湛，讀曰沈。忘，巫放翻。〕必審己之所當戒而齊之以義，然後中和之化應，而巧偽之徒不敢比周而望進。〔此，毗至翻。〕唯陛下戒之，所以崇聖德也！
臣又聞室家之道脩，則天下之理得，故詩始國風，禮本冠、婚。始乎國風，原情性以明人倫也；本乎冠、婚，正基兆以防未然也；〔師古曰：關雎美后妃之德，而為國風之首。禮記冠儀曰：冠者，禮之始也。婚義曰：婚者，禮之本也。冠，古玩翻；下同。〕故聖王必慎妃後之際，別適長之位，〔師古曰：適，讀曰嫡；下同。長，知兩翻。〕禮之於內也。卑不踰尊，新不先故，〔先，悉薦翻。〕所以統人情而理陰氣也；其尊適而卑庶也，適子冠乎阼，禮之用醴，〔師古曰：阼，主階也。醴，甘酒也，貴於眾酒。適，讀曰嫡。〕眾子不得與列，所以貴正體而明嫌疑也。非虛加其禮文而已，乃中心與之殊異，故禮探其情而見之外也。〔探，吐南翻。〕聖人動靜遊燕所親，物得其序，〔師古曰：言凡物大小，高卑皆有次序。〕則海內自脩，百姓從化。如當親者疏，〔疏，讀曰捤。〕當尊者卑，〔師古曰：如，若也。〕則佞巧之姦因時而動，以亂國家。故聖人慎防其端，禁於未然，不以私恩害公義。傳曰：『正家而天下定矣！』」〔師古曰：易家人卦之彖辭。〕
⑥初，武帝既塞宣房，〔事見二十一卷武帝元封二年。塞，悉則翻；下同。〕後河復北決於館陶，分為屯氏河，〔館陶縣，屬魏郡，河水自此別出為屯氏河，東北至勃海章武縣入海；過魏郡、清河、信都、勃海四郡，行千五百里。師古曰：屯，音大門翻。而隋氏分析州縣，誤以為毛氏河，乃置毛州，失之甚矣。復，扶又翻。〕東北入海，廣深與大河等，故因其自然，不隄塞也。是歲，河決於清河靈鳴犢口，而屯氏河絕。〔據溝洫志：靈鳴犢口在清河東界。師古曰：清河之靈縣鳴犢河口也。按唐博州高唐縣，漢靈縣地，鳴犢河在縣西。宋白曰：魏州夏津縣本漢靈縣地，漢初為鄃縣，故城在今德州西南五十里；天寶元年改為夏津縣。〕
①春，正月，戊辰，隕石於梁。〔據五行志，隕石於梁國。〕
②三月，上行幸雍，祠五畤。〔雍，於用翻。畤，音止。〕
③冬，河間王元坐賊殺不辜廢，遷房陵。〔元，河間獻王德之來孫也。〕
④罷孝文太后寢祠園。〔孝文太后，薄氏，葬霸陵之南。〕
⑤ 上幸虎圈鬭獸，〔圈，求阮翻；下同。〕後宮皆坐；熊逸出圈，攀檻欲上殿，〔上，時掌翻。〕左右、貴人、傅倢讛等皆驚走；〔傅倢讛，即傅昭儀，蓋後進號也。 倢讛，音接予。〕馮倢讛直前，當熊而立。左右格殺熊。上問：「人情驚懼，何故前當熊﹖」倢讛對曰：「猛獸得人而止；妾恐熊至御坐，〔坐，徂臥翻。〕故以身當之。」帝嗟嘆，倍敬重焉。傅倢讛慚，由是與馮倢讛有隙。〔為後傅太后誣殺中山馮太后張本。〕馮倢讛，左將軍奉世之女也。
二年（甲申、前三七）
①春，正月，上行幸甘泉，郊泰畤。三月，行幸河東，祠后土。
②夏，四月，赦天下。
③六月，立皇子興為信都王。〔考異曰：荀紀，「興」作「譽」。今從漢書。〕
④東郡京房學易於梁人焦延壽。〔風俗通雲：鄭武公子段封於京，其後氏焉。姓譜雲：周武王封神農之後於焦，後以國為氏。又左傳雲：虞、虢、焦、滑，皆姬姓也。董正工曰：京房，本姓李，吹律，自定為京氏。洪氏隸釋雲：漢中黃門譙敏碑雲：其先故國師譙贛，傳道與京君房。此碑以焦贛為譙。左傳，楚師伐陳，取焦夷，註謂焦，今譙縣。若是，則「焦」、「譙」可以通用。〕延壽常曰：「得我道以亡身者，京生也。」其說長於災變，分六十卦，更直日用事，以風雨寒溫為候，〔梁，國名。孟康曰：分卦直日之法，一爻各主一日，六十卦為三百六十日。餘四卦，震、離、兌、坎為方伯、監司之官。所以用震、離、兌、坎者，是二至、二分用事之日，又是四時各專王之氣，各卦主時。其佔法，各以其日觀其善惡也。更，工衡翻。〕各有佔驗。房用之尤精，以孝廉為郎，上疏屢言災異，有驗。天子說之，數召見問。〔說，讀曰悅。數，所角翻。〕房對曰：「古帝王以功舉賢，則萬化成，瑞應著；〔師古曰：萬化，萬機之事，施教化者也。一曰：萬物之類也。〕末世以毀譽取人，〔譽，音餘。〕故功業廢而致災異。宜令百官各試其功，災異可息。」詔使房作其事，房奏考功課吏法。〔晉灼曰：令、丞、尉治一縣，崇教化，亡犯法者，輒遷。有盜賊，滿三日不覺者，則尉事也；令覺之，自除，丞、尉負其罪。率相準，如此法。〕上令公卿朝臣與房會議溫室，皆以房言煩碎，令上下相司，不可許；上意鄉之。〔師古曰：鄉，讀曰嚮。〕時部刺史奏事京師，上召見諸刺史，令房曉以課事；刺史復以為不可行。〔武帝置十三州刺史，各部一州，故曰部刺史。復，扶又翻。〕唯御史大夫鄭弘、光祿大夫周堪初言不可，後善之。
是時，中書令石顯顓權，顯友人五鹿充宗為尚書令，二人用事。房嘗宴見，〔師古曰：以閒宴時而入見天子。見，賢遍翻。〕問上曰：「幽、厲之君何以危﹖所任者何人也﹖」上曰：「君不明而所任者巧佞。」房曰：「知其巧佞而用之邪，將以為賢也﹖」上曰：「賢之。」房曰：「然則今何以知其不賢也﹖」上曰：「以其時亂而君危知之。」房曰：「若是，任賢必治，任不屑必亂，必然之道也。〔治，直吏翻；下同。〕幽、厲何不覺悟而更求賢，曷為卒任不肖以至於是﹖」〔師古曰：卒，終也，音子恤翻。〕上曰：「臨亂之君，各賢其臣；令皆覺寤，天下安得危亡之君！」房曰：「齊桓公、秦二世亦嘗聞此君而非笑之；然則任豎刁、趙高，政治日亂，盜賊滿山，〔豎刁註見十八卷武帝元光五年。趙高事見秦紀。〕何不以幽、厲卜之而覺寤乎﹖」〔以龜卜，所以驗吉凶。以幽、厲卜，所以驗治亂。〕上曰：「唯有道者能以往知來耳。」房因免冠頓首曰：「春秋紀二百四十二年災異，以示萬世之君。今陛下即位以來，日月失明，星辰逆行，山崩，泉湧，地震，石隕，夏霜，冬騌，春凋，秋榮，隕霜不殺，水、旱、螟蟲，民人饑、疫，盜賊不禁，刑人滿市，春秋所記災異盡備。〔師古曰：言今皆備有之。騌，古雷字。春秋所記：隱十一年、桓十八年、莊公三十二年、閔公二年、僖公三十三年、文公十八年、宣公十八年、成公十八年、襄公三十一年、昭公三十二年、定公十五年、哀公十四年，凡二百四十二年。〕陛下視今為治邪，亂邪﹖」上曰：「亦極亂耳，尚何道！」房曰：「今所任用者誰與﹖」〔道，言也。師古曰：與，讀曰歟。考異曰：故資政殿學士邵亢得兩浙錢王寫本漢書，無「亂邪」二字，有「上曰：『亦極亂耳，尚何道！』房曰：『今』十二字；今取之。〕上曰：「然，幸其愈於彼，又以為不在此人也。」〔師古曰：愈，猶勝也。言今之災異及政道，猶幸勝於往日，又不由所任之人。〕房曰：「夫前世之君，亦皆然矣。臣恐後之視今，猶今之視前也！」上良久，乃曰：「今為亂者誰哉﹖」房曰：「明主宜自知之。」上曰：「不知也；如知，何故用之！」房曰：「上最所信任，與圖事帷幄之中，〔師古曰：圖，謀也。〕進退天下之士者是矣。」房指謂石顯，上亦知之，謂房曰：「已諭。」〔師古曰：言已曉此意。〕房罷出，後上亦不能退顯也。
臣光曰：人君之德不明，則臣下雖欲竭忠，何自而入乎！觀京房所以曉孝元，可謂明白切至矣，而終不能寤，悲夫！詩曰：「匪面命之，言提其耳。匪手攜之，言示之事。」又曰：「誨爾諄諄，聽我藐藐。」〔皆大雅抑詩之辭也。鄭氏箋曰：「言我非但以手攜掣之，親示以其事之是非；我非但對面告語之，親提撕其耳。此言以教導之熟，不可啟覺也。藐藐然，不入也。我教告王，口語諄諄然，王聽耹之藐藐然。諄，之純翻，又之閏翻。藐，美角翻；爾雅雲：悶也。〕孝元之謂矣！
⑤上令房上弟子曉知考功、課吏事者，欲試用之。房上「中郎任良、姚平，願以為刺史，試考功法；臣得通籍殿中，為奏事，以防壅塞。」石顯、五鹿充宗皆疾房，欲遠之，〔上，時掌翻。為，於偽翻。塞，悉則翻。遠，於願翻。師古曰：欲出之，令遠去。〕建言，宜試房為郡守。〔師古曰：立議云然也。〕帝於是以房為魏太守，得以考功法治郡。〔治，直之翻。〕
房自請：「歲竟，乘傳奏事，」〔歲竟，歲終也。傳，知戀翻；下同。〕天子許焉。房自知數以論議為大臣所非，〔數，所角翻。〕與石顯等有隙，不欲遠離左右，〔離，力智翻。〕乃上封事曰：「臣出之後，恐為用事所蔽，身死而功不成，故願歲盡乘傳奏事，蒙哀見許。〔言蒙帝哀憐而許之。〕乃辛巳，蒙氣復乘卦，太陽侵色，〔張晏曰：晉卦、解卦也。太陽侵色，謂大壯也。原父曰：蒙氣起而太陽侵色，則太陽指日也。大壯、解卦可雲太陽，而非所侵色 也。京房易傳曰：蒙如塵雲。臣私祿及親，茲謂罔闢，厥異蒙。大臣厭小臣，茲謂蔽蒙，微，日不明，若解不解。晉書天文志曰：凡連陰十日，晝不見日，夜不見 月，亂風四起，欲雨而無雨，名曰「蒙」。復，扶又翻；下同。〕此上大夫覆陽而上意疑也。〔據孟康註：房以消息卦為闢。闢，君也。息卦曰太陰，消卦曰太陽。其餘卦曰少陰、少陽，謂臣下也。上大夫覆陽，蓋以是候之。師古曰：覆，掩蔽也，音敷救翻。〕己卯、庚辰之間，必有欲隔絕臣，令不得乘傳奏事者。」〔以辛巳蒙氣，佔己卯、庚辰二日也。〕
房未發，上令陽平侯王鳳承製詔房止無乘傳奏事。〔鳳，陽平侯王禁之子。〕房意愈恐。秋，房去至新豐，因郵上封事〔師古曰：郵，行書者也，若今傳送文書矣。郵，音尤。〕曰：「臣前以六月中言遯卦不效，法曰：『道人始去，寒湧水為災。』〔法者，房占候之法，著之於書者也。師古曰：道人，有道術之人 也。天氣寒，又有水湧出也。〕至其七月，湧水出。臣弟子姚平謂臣曰：『房可謂知道，未可謂信道也。房言災異，未嘗不中。〔中，竹仲翻。〕湧水已出，道水當 逐死，尚復何言！』臣曰：『陛下至仁，於臣尤厚，雖言而死，臣猶言也。』〔師古曰：自雲不避死也。〕平又曰：『房可謂小忠，未可謂大忠也。〔小忠，謂以諫殺身而無益於國。大忠，謂諫行言聽而身與國同休也。〕昔秦時趙高用事，有正先者，非刺高而死，〔孟康曰：姓正，名先，秦博士也。姓譜曰：正姓，宋上卿正考父之後。〕高威自此成，故秦之亂，正先趣之。』〔師古曰：趣，讀曰促。〕今臣得出守郡，自詭效功，恐未效而死，惟陛下毋使臣塞湧水之異，〔師古曰：塞，當也。〕當正先之死，為姚平所笑。」
房至陝，〔陝縣，屬弘農郡，周、召二伯東西分治，以陝為界，即此地也。陝，音式冉翻。〕復上封事曰：「臣前白願出任良試考功，臣得居內。議者知如此於身不利，臣不可蔽，故云『使弟子不若試師。』臣為刺史，又當奏事，故復雲『為刺史，恐太守不與同心，不若以為太守。』此其所以隔絕臣也。陛下不違其言而遂聽之，此乃蒙氣所以不解、太陽無色者也。臣去稍遠，太陽侵色益甚，願陛下毋難還臣而易逆天意！〔師古曰：易，輕也，音弋豉翻。〕邪說雖安於人，天氣必變，〔言人君雖安其邪說而不之覺，天氣必為之變而失其常。〕故人可欺，天不可欺也，願陛下察焉！」
房去月餘，竟徵下獄。初，淮陽憲王舅張博，傾巧無行，〔淮陽憲王欽，宣帝張倢讛之子，帝弟也。下，遐稼翻。行，下孟翻。〕多從王求金錢，欲為王求入朝。博從京房學，以女妻房。房每朝見，退輒為博道其語。〔師古曰：所與天子言者，皆具說之。為，於偽翻。妻，七細翻。〕博因記房所說密語，令房為王作求朝奏草，〔師古曰：草，謂為文之笹草也。論語，孔子曰：「為命，裨諶草創之。」〕皆持柬與王，以為信驗。〔淮陽國，在關東。〕石顯知之，告「房與張博通謀，非謗政治，歸惡天子，註誤諸侯王。」〔治，直吏翻。註，古賣翻。〕皆下獄，棄市，〔考異曰：元紀及荀紀，京房死皆在此年末。按房傳，二月末上封事；去月餘，徵下獄。百官表：「八月，癸亥，匡衡為御史大夫。」房死必不在歲末也。紀不知月日，故繫之歲末耳。〕妻子徙邊。鄭弘坐與房善，免為庶人。〔免御史大夫也。〕
⑥御史大丞陳鹹數毀石顯，〔數，所角翻；下同。〕久之，坐與槐裏令朱雲善，漏泄省中語，〔時丞相韋玄成言雲虐無狀，陳鹹在前聞之，以語雲；雲上書自訟。顯以此奏鹹漏泄省中語。高帝三年，改廢丘為槐裏，屬右扶風。〕石顯微伺知之，與雲皆下獄，髡為城旦。
石顯威權日盛，公卿以下畏顯，重足一跡。〔師古曰：言極恐懼，不敢自寬縱也。重，直龍翻。重足，累足也。累足而立，故一跡。〕顯與中書僕射牢梁、少府五鹿充宗結為黨友，〔姓譜：牢姓，孔子弟子琴牢之後。〕諸附倚者皆得寵位。民歌之曰：「牢邪，石邪！五鹿客邪！印何纍纍，綬若若邪！」〔師古曰：纍纍，重積也。若若，長貌。纍，音力追翻。〕
顯內自知擅權，事柄在掌握，恐天子一旦納用左右耳目以間己，〔間，音工莧翻。〕乃時歸誠，取一信以為驗。顯嘗使至諸官，有所徵發，〔使，疏吏翻。將命曰使。諸官，諸官府也。〕顯先自白：「恐後漏盡宮門閉，請使詔吏開門，」上許之。顯故投夜還，稱詔開門入。後果有上書告「顯顓命，矯詔開宮門」，天子聞之，笑以其書示顯。顯因泣曰：「陛下過私小臣，屬任以事，〔師古曰：過，猶誤也。屬，委也。屬，音之慾翻。〕羣下無不嫉妒，欲陷害臣者，事類如此非一，唯獨明主知之。愚臣微賤，誠不能以一軀稱快萬眾，〔稱，音尺孕翻。〕任天下之怨；〔師古曰：任，猶當也。任，音壬。〕臣願歸樞機職，受後宮掃除之役，死無所恨。唯陛下哀憐財幸，〔師古曰：財，與裁同。〕以此全活小臣！」天子以為然而憐之，數勞勉顯，加厚賞賜，〔數，所角翻。勞，力到翻。〕賞賜及賂遣訾一萬萬。〔遺，於季翻。師古曰：賂遺，謂百官羣下所遺也。訾，讀與貲同。〕初，顯聞眾人匈匈，言已殺前將軍蕭望之，〔事見上卷初元二年。〕恐天下學士訕己，〔師古曰：訕，謗也，音所諫翻。〕以諫大夫貢禹明經著節，乃使人致意，深自結納，因薦禹天子，歷位九卿，禮事之甚備。議者於是或稱顯，以為不勡譖望之矣。〔薦貢禹事掌在顯譖殺京房、陷陳鹹之前，故以初字發語。〕顯之設變詐以自解免，取信人主者，皆此類也。
荀悅曰：夫佞臣之惑君主也甚矣，故孔子曰：「遠佞人。」〔論語孔告顏淵之言。遠，於願翻；下同。〕非但不用而已，乃遠而絕之，隔塞其源，〔塞，悉則翻。〕戒之極也。孔子曰：「政者，正也。」〔論語，孔子答季康子之言。〕夫要道之本，正己而已矣。平直真實者，正之主也。故德必核其真，然後授其位；能必核其真，然後授其事；功必核其真，然後授其賞；罪必核其真，然後授其刑；行必核其真，然後貴之；言必核其真，然後信之；物必核其真，然後用之；事必核其真，然後脩之。〔核，與覈同；謂精確得其實也。行，下孟翻。〕故眾正積於上，萬事實於下，先王之道，如斯而已矣！
⑦八月，癸亥，以光祿勳匡衡為御史大夫。〔鄭弘坐京房免，以衡代之。〕
⑨冬，十一月，齊、楚地震，〔此指齊、楚古國之大界。〕大雨雪，樹折，屋壞。〔雨，於具翻。折，而設翻。〕
三年（乙酉、前三六）
①夏，六月，甲辰，扶陽共侯韋玄成薨。〔共，音恭。〕
②秋，七月，匡衡為丞相。戊辰，衛尉李延壽為御史大夫。
③冬，使西域都護、騎都尉北地甘延壽、副校尉山陽陳湯〔師古曰：言延壽及湯本充西域之使，故先言使而後序其官職及姓名。使，疏吏翻。〕共誅斬【章：乙十一行本「斬」下有「匈奴」二字；孔本同。】郅支單於於康居。
始，郅支單於自以大國，威名尊重，又乘勝驕，〔郅支嘗破殺閏振，攻破呼韓邪，又殺伊利目，屢破烏孫兵，故乘勝氣而驕也。〕不為康居王禮，怒殺康居王女〔康居王以女 妻郅支，事見上卷初元五年。〕及貴人、人民數百，或支解投都賴水中；〔師古曰：支解，謂截其四支。都賴，郅支水名。餘謂都賴水在康居國郅支城旁。〕發民作 城，日作五百人，二歲乃已。又遣使責闔蘇、大宛諸國歲遺，〔師古曰：胡廣雲：康居北可一千里有國名奄蔡，一名闔蘇。然則闔蘇即奄蔡也。歲遺者，年常所獻之物。遺，弋季翻。〕不敢不予。〔予，讀曰與。〕漢遣使三輩至康居，求谷吉等死，〔殺谷吉見上卷初元五年。師古曰：死，屍也。〕郅支困辱使者，不肯奉詔；而因都護上書，言「居困繍，願歸計強漢，遣子入侍。」〔師古曰：故為此言以調戲也。歸計，謂歸附而受計策也。〕其驕嫚如此。
湯為人沈勇，有大慮，〔沈，持林翻。〕多策略，喜奇功，〔師古曰：喜，音許吏翻。〕與延壽謀曰：「夷狄畏服大種，其天性也。〔種，章勇翻。〕西域本屬匈奴，〔武帝雖通西域，匈奴猶役屬之；至宣帝時，朝呼韓邪，降日逐，西域乃鹹屬漢。〕今郅支單於威名遠聞，〔聞，音問。〕侵陵烏孫、大宛，〔宛，於元翻。〕常為康居畫計，欲降服之；〔為，於偽翻。降，戶江翻。〕如得此二國，數年之間，城郭諸國危矣。且其人剽悍，〔師古曰：剽，輕也。悍，勇也。剽，平妙翻，又匹妙翻。悍，胡幹翻，又下罕翻。〕好戰伐，數取勝；久畜之，必為西域患。〔好，呼到翻。數，所角翻。畜，許六翻。〕雖所在絕遠，蠻夷無公城、強弩之守。如發屯田吏士，〔即屯田車師者。〕敺從烏孫眾兵，〔師古曰：驅率之令隨從也。敺，與驅同；下同。〕直指其城下，彼亡則無所之，守則不足自保，〔師古曰：之，往也。保，安也。〕千載之功可一朝而成也！」〔載，子亥翻。〕延壽以為然；欲奏請之。湯曰：「國家與公卿議，〔此時已稱天子為國家，非至東都始然也。〕大策非凡所見，事必不從。」〔師古曰：言凡庸之人不能遠見，將壞其事也。〕延壽猶與不聽。〔與，讀曰豫；即猶豫也。〕會其久病；湯獨矯制發城郭諸國兵、車師戊己校尉屯田吏士。〔戊己校屯田車師。〕延壽聞之，驚起，欲止焉。湯怒，按劍叱延壽曰：「大眾已集會，豎子欲沮眾邪！」〔師古曰：沮，止也，壞也，音材汝翻。〕延壽遂從之。部勒行陳，〔行，戶剛翻。陳，讀曰陣。〕漢兵、胡兵合四萬餘人。延壽、湯上疏自劾奏矯制，〔劾，戶概翻。自劾，自奏其矯制之罪也。〕陳言兵狀，即日引軍分行，別為六校：〔別，彼列翻，分也。按湯傳，益置陽威、合騎、白虎之校，併副校尉、戊校尉、己校尉為六 校。校，戶教翻。〕其三校從南道踰蔥領，徑大宛；其三校都護自將，發溫宿國，從北道入赤谷，過烏孫，〔溫宿國，東至都護治所二千三百八十里，北至烏孫赤谷 六百一十里。〕涉康居界，至闐池西。而康居副王抱闐將數千騎寇赤谷城東，〔文穎曰：闐，音填。〕殺略大昆彌千餘人，敺畜產甚多，從後與漢軍相及，頗寇盜後 重。〔師古曰：重，謂輜重也，音直用翻。〕湯縱胡兵擊之，殺四百六十人，得其所略民四百七十人，還付大昆彌，其馬、牛、羊以給軍食。又捕得抱闐貴人伊奴毒。入康居東界，令軍不得為寇。〔師古曰：勿抄掠也。〕間呼其貴人屠墨見之，〔師古曰：間，謂密呼也。間，古莧翻。〕諭以威信，與飲、盟，遣去。〔既與之飲，又與之盟也。〕徑引行，未至單於城可六十里，止營。復捕得康居貴人具【章：乙十一行本「具」作「貝」；下同；退齋校同。】色子男開牟以為導。〔復，扶又翻。〕具色子，即屠墨母之弟，〔師古曰：母之弟，即謂舅者。〕皆怨單於，由是具知郅支情。明日，引行，未至城三十里，止營。
單於遣使問：「漢兵何以來﹖」應曰：「單於上書言：『居困繍，願歸計強漢，身入朝見，』〔朝，直遙翻。見，賢遍翻。〕天子哀閔單於，棄大國，屈意康居，故使都護將軍來迎單於妻子。〔當此時，甘延壽止為西域都護；以將兵故稱將軍。至光武時，遂以賈復為都護將軍。復之都護，蓋護諸將也。〕恐左右驚動，故未敢至城下。」使數往來相答報，〔數，所角翻；下同。〕延壽、湯因讓之；〔師古曰：讓，責也。〕「我為單於遠來，〔為，於偽翻。〕而至今無名王、大人見將軍受事者，〔師古曰：名王，諸王之貴者。受事，受教命而供事也。〕何單於忽大計，失客主之禮也！〔師古曰：忽，忘也，又輕也。〕兵來道遠，人畜罷極，食度且盡，〔師古曰：罷，讀曰疲。度，音大各翻。〕恐無以自還，願單於與大臣審計策！」
明日，前至郅支城都賴水上，離城三里，〔離，力智翻。〕止營傅陳。〔師古曰：傅，讀曰敷，布也。陳，讀曰陣；下同。〕望見單於城上立五采幡幟，〔幟，昌志翻。〕數百人被甲乘城；〔師古曰：乘，謂登之備守也。被，皮義翻；下同。〕又出百餘騎往來馳城下，步兵百餘人夾門魚鱗陳，〔師古曰：言其相接次，形若魚鱗。〕講習用兵。城上人更招漢軍曰：「鬭來！」〔師古曰：更，互也，音工衡翻。〕百餘騎馳赴營，營皆張弩持滿指之，騎引卻。頗遣吏士射城門騎、步兵，〔射，而亦翻；下同。〕騎、步兵皆入。延壽、湯令軍：「聞鼓音，皆薄城下，〔薄，伯各翻。〕四面圍城，各有所守，穿羋，塞門戶，〔羋，即塹字，音尺艷翻。塞，悉則翻。〕鹵楯為前，戟弩為後，〔楯，食尹翻。〕仰射城樓上人。」樓上人下走；土城外有重木城，〔重，直龍翻。〕從木城中射，頗殺傷外人。外人發薪燒木城，〔孔穎達曰：薪，樵也。大樵曰薪。詩云：析薪如之何﹖匪斧不克。是大，故用斧也。〕夜，數百騎欲出外，迎射，殺之。
初，單於聞漢兵至，欲去，疑康居怨己，為漢內應，又聞烏孫諸國兵皆發，自以無所之。〔言郅支自計無所往而可也。〕郅支已出，復還，〔復，扶又翻。〕曰：「不如堅守。漢兵遠來，不能久攻。」單於乃被甲在樓上，〔被，皮義翻。〕諸閼氏、夫人數十皆以弓射外人。外人射中單於鼻，〔中，竹仲翻。〕諸夫人頗死；單於乃下。夜過半，木城穿；中人卻入土城，乘城呼。〔中人，本城中人也。師古曰：呼，音火故翻；下同。〕時康居兵萬餘騎，分為十餘處，四面環城，亦與相應和。〔師古曰：環，繞也，音宦。和，胡臥翻。〕夜，數奔營，不利，輒卻。平明，四面火起，吏士喜，大呼乘之，〔師古曰：乘，逐也。餘謂乘，駕也；乘火起之勢而駕之也。〕鉦、鼓聲動地。〔鉦，音徵，鐃也，其狀似鈴。杜佑曰：鐲，鉦也。形如小鍾，軍行鳴之，以為鼓節。周禮：以金鐲節鼓。近代有大銅疊，懸而擊之，以節鼓，曰鉦。〕康居兵引卻；漢兵四面推鹵楯，〔推，吐雷翻。〕並入土城中。單於男女百餘人走入大內。〔師古曰：大內，單於之內室也。〕漢兵縱火，吏士爭入，單於被創死。〔被，皮義翻。創，初良翻。〕軍候假丞杜勳斬單於首。〔漢制，軍行有各部校尉；部下有曲，曲有軍候一人。又都護有副校尉，秩比二千石；丞一人，司馬、候、千人各二人。杜勳本為軍候而假丞也。〕得漢使節二及谷吉等所齎帛書；諸鹵獲，以畀得者。〔師古曰：畀，與也，各以與所得人；音必寐翻。〕凡斬閼氏、太子、名王以下千百一十八級；〔閼，於焉翻。氏，立支。〕生虜百四十五人，降虜千餘人，賦予城郭諸國所發十五王。〔降，戶江翻。師古曰：賦，謂班與之也。所發十五王，謂所發諸國之王，領兵共圍郅支單於者也。予，讀曰與。〕
四年（丙戌、前三五）
①春，正月，郅支首至京師。延壽、湯上疏曰：「臣聞天下之大義當混為一，〔師古曰：混，同也，音胡本翻。餘謂混為一者，合四海之內，同稟命於一人，天下之治出於一也。〕昔有唐、虞，今有強漢。匈奴呼韓邪單於已稱北藩，唯郅支單於叛逆，未伏其辜，大夏之西，以為強漢不能臣也。〔大夏，西域國名，在大宛西南。師古曰：謂漢為不能使郅支臣服也。〕郅支單於慘毒行於民，大惡通於天；臣延壽，臣湯，將義兵，行天誅，賴陛下神靈，陰陽並應，天氣精明，陷陳克敵，〔陳，讀曰陣。〕斬郅支首及名王以下，宜縣頭槀街蠻夷邸間，〔晉灼曰：槀街，黃圖在長安城門內。師古曰：槀街，街名，蠻夷邸在此街也。邸，若今客館也。又曰：蠻夷邸，若今鴻臚館。崔浩以為「槀」當作「橐」；橐街，即銅駝街也。此說失之。銅駝街在雒陽，西京無也。縣，讀曰懸；下同。〕以示萬裏，明犯強漢者，雖遠必誅！」丞相匡衡等以為：「方春掩骼、埋胔之時，〔禮記月令：孟春，掩骼、埋胔。註雲：謂死氣逆生氣也。應劭曰：禽獸之骨曰骼，骼，大也；鳥鼠之骨曰胔，胔，可惡也。臣瓚曰：枯骨曰骼；有肉曰胔。師古曰：瓚說是也。骼，音工客翻。胔，音才賜翻。〕宜勿縣。」詔縣十日，乃埋之；仍告祠郊廟，赦天下。羣臣上壽，置酒。
②六月，甲申，中山哀王竟薨，哀王者，帝之少弟，與太子游學相長大。〔遊，謂宴遊。學，謂講學。師古曰：同處長養，以至於壯大。少，詩照翻。長，知兩翻。〕及薨，太子前弔。上望見太子，感念哀王，悲不能自止。太子既至前，不哀，上大恨曰：「安有人不慈仁，而可以奉宗廟，為民父母者乎！」是時駙馬都尉、侍中史丹護太子家，〔護，監護也。〕上以責謂丹，〔師古曰：謂者，告語也。〕丹免冠謝曰：「臣誠見陛下哀痛中山王，至以感損。〔謂哀感而神氣為之耗損。〕曏者太子當進見，〔見，賢遍翻；下同。〕臣竊戒屬，毋涕泣，感傷陛下；〔師古曰：屬，音之慾翻。〕罪乃在臣，當死！」上以為然，意乃解。
③壬申晦，日有食之。
④秋，七月，庚子，復太上皇寢廟園、原廟、昭靈後、武哀王、昭哀後、衛思後園。時上寢疾，久不平，以為祖宗譴怒，故盡復之；唯郡國廟遂廢雲。〔永光四年，罷園廟。〕
⑤是歲，徙濟陽王康為山陽王。〔濟，子禮翻。〕
⑥匈奴呼韓邪單於聞郅支既誅，且喜且懼；〔喜者，以郅支既誅而己無後患也。懼者，以漢威強，懼復得罪而滅亡如郅支也。〕上書，願入朝見。〔朝，直遙翻。〕
竟寧元年（戊子、前三三）〔應劭曰：呼韓邪單於願保塞，邊竟得以安寧，故以冠元也。師古曰：據如應說，竟讀為境。古之用字，境、竟實同。但詔雲「長無兵革之事」，竟者，終極之言，言永永安寧也。既無兵革，中外安寧，豈止境上。若依本字而讀，義更弘通也。〕
①春，正月，匈奴呼韓邪單於來朝，自言願伲漢氏以自親。〔師古曰：言欲取漢女而身為漢家伲。〕帝以後宮良家子王嬙字昭君賜單於。〔嬙，音牆。〕單於驩喜，上書「願保塞上谷以西至敦煌，〔師古曰：保，守也。自請保守之，令無寇盜。敦，徒門翻。〕傳之無窮。請罷邊備塞吏卒，以休天子人民。」天子下有司議，〔下，遐稼翻。〕議者皆以為便。郎中侯應習邊事，以為不可許。上問狀，應曰：「周、秦以來，匈奴暴桀，寇侵邊境；漢興，尤被其害。〔被，皮義翻；下同。〕臣聞北邊塞至遼東，外有陰山，東西千餘裏，草木茂盛，多禽獸，本冒頓單於依阻其中，治作弓矢，來出為寇，是其苑囿也。〔冒，如字，又莫北翻。治，直之翻。〕至孝武世，出師征伐，斥奪此地，攘之於幕北，〔師古曰：斥，開也。攘，卻也，音人羊翻。〕建塞徼，起亭隧，〔徼，吉弔翻，境也，小路也。循，察也。師古曰：隧，謂深開小道而行，避敵抄寇也，音遂。〕築外城，設屯戍以守之，然後邊境用得少安。幕北地平，少草木，多大沙，〔所謂大磧也。少，詩沼翻；下同。〕匈奴來寇，少所蔽隱；從塞以南，徑深山谷，往來差難。邊長老言：『匈奴失陰山之後過之未嘗不哭也！』〔長，知兩翻。〕如罷備塞吏卒，示夷狄之大利，不可一也。今聖德廣被，天覆匈奴，〔師古曰：如天之覆也。被，皮義翻。覆，敷又翻。〕匈奴得蒙全活之恩，稽首來臣。夫夷狄之情，困則卑順，強則驕逆，天性然也。前已罷外城，〔事見二十四卷宣帝地節二年。〕省亭隧，【章：乙十一行本「隧」下有「令」字；孔本同；張校同。】纔足以候望，通烽火而已。古者安不忘危，不可復罷，二也。〔復，扶又翻。〕中國有禮義之教，刑罰之誅，愚民猶尚犯禁；又況單於，能必其眾不犯約哉！三也。〔師古曰：必，極也；極保之也。毛晃曰：必，定辭也。〕自中國尚建關梁以制諸侯，〔關、梁，設於水、陸要會之處。因山涖而設塞以譏陸行者為關，或立石，或架木，或維舟絕水以護舟行者為梁。〕所以絕臣下之覬欲也。〔師古曰：覬，音冀。〕設塞徼，置屯戍，非獨為匈奴而已，亦為諸屬國降民，本故匈奴之人，恐其思舊逃亡，四也。〔為，於偽翻。〕近西羌保塞，與漢人交通，吏民貪利，侵盜其畜產、妻子，以此怨恨，起而背畔。〔背，蒲妹翻。〕今罷乘塞，則生嫚易分爭之漸，五也。〔師古曰：乘塞，登之而 守也。嫚易，猶欺侮也。易，音弋豉翻。〕往者從軍多沒不還者，子孫貧困，一旦亡出，從其親戚，六也。又邊人奴婢愁苦，欲亡者多，曰：【張：「曰」作 「日」。】『聞匈奴中樂，〔樂，音洛。〕無柰候望急何！』然時有亡出塞者，七也。盜賊桀黠，羣輩犯法，如其窘急，亡走北出，則不可制，八也。〔黠，下八 翻。〕起塞以來百有餘年，〔自武帝起塞時，至此時百有餘年。〕非皆以土垣也，或因山巖、石、木、谿谷、水門，稍稍平之，卒徒築治，功費久遠，不可勝計。〔治，直之翻；下同。勝，音升。〕臣恐議者不深慮其終始，欲以壹切省繇戍，〔師古曰：壹切者，權時之事，非經常也。猶如以刀切物，苟取整齊，不顧長短縱橫，故言一切。繇，古傜字通。〕十年之外，百歲之內，卒有他變，障塞破壞，亭隧滅絕，當更發屯繕治，累歲【章：乙十一行本「歲」作「世」；孔本同。】之功不可卒復，九也。〔師古曰：卒，皆讀曰猝。〕如罷戍卒，省候望，單於自以保塞守禦，必深德漢，〔師古曰：於漢自稱恩德也。〕請求無已；小失其意，則不可測。開夷狄之隙，虧中國之固，十也。非所以永持至安，威制百蠻之長策也！」對奏，天子有詔：「勿議罷邊塞事。」使車騎將軍嘉口諭單於〔師古曰：將軍許嘉也。諭，謂曉告。〕曰：「單於上書願罷北塞吏士屯戍，子孫世世保塞。單於鄉慕禮義，〔鄉，讀曰嚮。〕所以為民計者甚厚，此長久之策也。朕甚嘉之！中國四方皆有關梁障塞，非獨以備塞外也，亦以防中國姦邪放縱，出為寇害，故明法度以專眾心也。〔專，壹也。〕敬諭單於之意，〔師古曰：言已曉知其意也。〕朕無疑焉。為單於怪其不罷，〔為，於偽翻；下同。〕故使嘉曉單於。」〔毛晃曰：曉，開諭也。〕單於謝曰：「愚不知大計，天子幸使大臣告語，甚厚！」〔語，牛倨翻。〕
初，左伊秩訾為呼韓邪畫計歸漢，〔事見二十七卷宣帝甘露元年。〕竟以安定。其後或讒伊秩訾自伐其功，〔師古曰：伐，謂矜其功力。餘謂此言其矜畫計定匈奴之功耳，非力也。〕常鞅鞅，呼韓邪疑之；伊秩訾懼誅，將其眾千餘人降漢，漢以為關內侯，食邑三百戶，令佩其王印綬。〔師古曰：雖於漢為關內侯，而依匈奴王號與印綬。〕及呼韓邪來朝，與伊秩訾相見，謝曰：「王為我計甚厚，令匈奴至今安寧，王之力也，德豈可忘！我失王意，使王去，不復顧留，〔師古曰：言不復顧念而留住匈奴中。〕皆我過也。今欲白天子，請王歸庭。」〔歸單於庭也。〕伊秩訾曰：「單於賴天命，自歸於漢，得以安寧，單於神靈，又子之祐也，我安得力！既已降漢，又復歸匈奴，是兩心也。願為單於侍使於漢，不敢聽命！」〔師古曰：言為單於充使留侍於漢，不能還匈奴。使，疏吏翻。〕單於固請，不能得而歸。
單於號王昭君為寧胡閼氏；〔師古曰：言胡得之，國以安寧也。〕生一男伊屠智牙師，為右日逐王。
②皇太子冠。〔冠，古玩翻。〕
③二月，御史大夫李延壽卒。
④初，石顯見馮奉世父子為公卿著名，女又為昭儀在內；〔馮昭儀，即馮倢讛，進號昭儀。〕顯心欲附之，薦言：「昭儀兄謁者逡脩敕，宜侍幄帷。」〔師古曰：逡，音千旬翻。敕，整也。〕天子召見，欲以為侍中。〔見，賢遍翻。〕逡請間言事。上聞逡言顯專權，大怒，罷逡歸郎官。及御史大夫缺，在位多舉逡兄大鴻臚野王；〔臚，陵如翻。〕上使尚書選第中二千石，〔選第者，選其有行能者，而第其高下之次也。〕而野王行能第一。〔行，下孟翻。〕上以問顯，顯曰：「九卿無出野王者；然野王，親昭儀兄，臣恐後世必以陛下度越眾賢，〔師古曰：度，過也。〕私後宮親以為三公。」上曰：「善，吾不見是！」〔師古曰：言不見此理。〕因謂羣臣曰：「吾用野王為三公，後世必謂我私後宮親屬，以野王為比。」〔師古曰：比，例也，音必寐翻，當音毗寐翻。〕三月，丙寅，詔曰：「剛強堅固，確然亡欲，大鴻臚野王是也。〔亡，古無字通。〕心辨善辭，〔言心辨於是非而善於辭令。辨，別也。〕可使四方，少府五鹿充宗是也。〔使，疏吏翻。〕廉潔節儉，太子少傅張譚是也。其以少傅為御史大夫。」〔以詔褒之次第，不用五鹿充宗而用張譚，何也﹖帝亦知充宗為石顯之黨也。〕
⑤河南太守九江召信臣為少府。信先為南陽太守，後遷河南，治行常第一。視民如子，好為民興利，躬勸耕稼，開通溝瀆，戶口增倍。吏民親愛，號曰「召父」。〔師古曰：召，讀曰邵。治，直吏翻。行，下孟翻。好，呼到翻。〕
⑥癸卯，【章：乙十一行本「卯」作「未」；孔本同；張校同；退齋校同；傳校同。】復孝惠皇帝寢廟園、孝文太后、孝昭太后寢園。〔永光五年，毀惠園。建昭元年，罷孝文太后、孝昭太后寢園。孝昭太后，孝武帝鉤弋趙倢讛也，葬雲陽甘泉宮南。〕
⑦初，中書令石顯嘗欲以姊妻甘延壽，〔妻，七細翻。〕延壽不取。及破郅支還，〔還，從宣翻，又如字。〕丞相、御史亦惡其矯制，〔惡，烏路翻。〕皆不與延壽等。〔師古曰：與，猶許也。〕陳湯素貪，所鹵獲財物入塞，多不法。〔師古曰：不法者，私自取之，不依軍法。餘謂不法者，以外國財物闌入邊關也。〕司隸校尉移書道上，〔移書所過道上郡縣也。〕繫吏士，按驗之。湯上疏言：「臣與吏士共誅郅支單於，幸得禽滅，萬裏振旅，〔師古曰：師入曰振旅。〕宜有使者迎勞道路。〔勞，來到翻。〕今司隸反逆收繫按驗，〔當勞來而收繫，是於事理為反也。逆，迎也。〕是為郅支報讎也！」〔為，於偽翻。〕上立出吏士，令縣、道出【章：乙十一行本「出」作「具」；傳校同。】酒食以過軍。〔漢制，縣有蠻夷曰道。〕既至，論功，石顯、匡衡以為：「延壽、湯擅興師矯制，幸得不誅；如復加爵土，〔復，扶又翻。〕則後奉使者爭欲乘危徼倖，生事於蠻夷，為國招難。」〔徼，古堯翻，又一遙翻。難，乃旦翻。〕帝內嘉延壽、湯功而重違衡、顯之議，〔師古曰：重，難也。〕久之不決。
故宗正劉向疏曰：〔帝初即位，劉向為宗正；免官久矣，故曰故宗正。向本名更生，至是改名。〕「郅支單於囚殺吏者、吏士以百數，事暴揚外國，傷威毀重，羣臣皆閔焉。〔師古曰：閔，病也。〕陛下赫然欲誅之，意未嘗有忘。西域都護延壽，副校尉湯，承聖指，倚神靈，總百蠻之君，攬城郭之兵，〔意之所向為指。師古曰：攬，總持之也。〕出百死，入絕域，遂蹈康居，屠三重城，〔郅支城本城再重，井土城為三重。重，直龍翻。〕搴歙侯之旗，〔師古曰：搴，拔也，音騫。歙，許及翻。〕斬郅支之首，縣旌萬裏之外，〔縣，讀曰懸。〕揚威崑山之西，〔崑山，指言崑崙山也。〕埽谷吉之恥，〔谷吉為郅支所殺，見上卷初元五年。〕立昭明之功，〔昭明，謂顯功也。〕萬夷慴伏，〔師古曰：慴，恐也，音之涉翻。〕莫不懼震。呼韓邪單於見郅支已誅，且喜且懼，鄉風馳義，〔鄉，讀曰嚮。師古曰：馳義，慕義驅馳而來也。〕稽首來賓，願守北藩，累世稱臣。立千載之功，〔載，子亥翻。〕建萬世之安，羣臣之勳莫大焉。昔周大夫方叔、吉甫為宣王誅獫狁而百蠻從，〔為，於偽翻。〕其詩曰：『嘽嘽焞焞，如霆如雷。顯允方叔，征伐獫狁，蠻荊來威。』〔師古曰：小雅采芑之詩也。嘽嘽，眾也。焞焞，盛也。言車徒既眾且盛，故能克定獫狁而令荊土之蠻亦畏威而來也。顯，明也。允，信也。獫，音虛檢翻。狁，音庾準翻。嘽，音他丹翻。焞，音土回翻。〕易曰：『有嘉折首，獲匪其醜。』〔師古曰：離上九爻辭也。嘉，善也。醜，類也。言王者出征，克勝斬首，多獲非類，故以為善。〕言美誅首惡之人，而諸不順者皆來從也。今延壽、湯所誅震，雖易之折首，詩之雷霆，不能及也。論大功者不錄小過，舉大美者不疵細瑕。司馬法曰：『軍賞不踰月，』欲民速得為善之利也。蓋急武功，重用人也。吉甫之歸，周厚賜之，其詩曰：『吉甫燕喜，既多受祉。來歸自鎬，我行永久。』〔師古曰：小雅六月之詩也。鎬，地名，非豐、鎬之鎬。此鎬及方，皆在周之北。時獫狁侵鎬及方，至於涇陽，吉甫薄伐，自鎬而還；王以宴禮樂之，多受福賜，以其行役有功，日月長久故也。吉甫，尹吉甫也。〕千里之鎬猶以為遠，況萬裏之外，其勤至矣。延壽、湯既末獲受祉之報，反屈捐命之功，久挫於刀筆之前，〔師古曰：捐其軀命，言無所顧也。挫，屈折也。刀筆，吏也。〕非所以厲有功，勸戎士也。昔齊桓前有尊周之功，後有滅項之罪，君子以功覆過而為之諱。〔師古曰：尊周，謂代楚責苞茅及會王世子於首止。項，國名也。春秋僖十七年，夏，滅項。公羊傳曰：齊滅之也。不言齊，為桓公諱也。桓嘗有繼絕存亡之功，故君子為之諱。覆，敷救翻。為，於偽翻。〕貳師將軍李廣利，損五萬之師，靡億萬之費，經四年之勞，而僅獲駿馬三十匹，雖斬宛王母寡之首，猶不足以復費，其私罪惡甚多；孝武以為萬裏征伐，不錄其過，遂封拜兩侯、三卿、二千石百有餘人。〔事見二十一卷武帝太初三年、四年。師古曰：靡，散也，音靡。僅，少也。復，償也，音扶目翻。〕今康居之國，強於大宛，郅支之號，重於宛王，殺使者罪，甚於留馬，而延壽、湯不煩漢士，不費鬥糧；比於貳師，功德百之。〔師古曰：百倍勝之。〕且常惠隨欲擊之烏鯀，〔事見二十四卷宣帝本始三年。〕鄭吉迎自來之日逐，〔事見二十六卷宣帝神爵二年。〕猶皆裂土受爵。故言威武勤勞，則大於方叔、吉甫；列功覆過，則優於齊桓、貳師；〔覆，敷又翻。〕近事之功，則高於安遠、長羅：〔師古曰：安遠侯，鄭吉；長羅侯，常惠也。〕而大功未著，小惡數布，〔數，所角翻。〕臣竊痛之！宜以時解縣，通籍，〔孟康曰：縣，罪未竟也；如言縣罰也。通籍者，不禁止，令得出入也。縣，讀曰懸。〕除過勿治，尊寵爵位，以勸有功。」於是天子下詔赦延壽、湯罪勿治，令公卿議封焉。議者以為宜如軍法捕斬單於令。匡衡、石顯以為「郅支本亡逃失國，竊號絕域，非真單於。」帝取安遠侯鄭吉故事，封千戶；衡、顯復爭。〔復，扶又翻；下同。〕夏，四月，戊辰，封延壽為義成侯，〔地理志：沛郡有義成侯國。〕賜湯爵關內侯，食邑各三百戶，加賜黃金百斤。拜延壽為長水校尉，湯為射聲校尉。
於是杜欽上疏追訟馮奉世前破莎車功。〔事見二十五卷宣帝元康元年。〕上以先帝時事，不復錄。欽，故御史大夫延年子也。
荀悅論曰：誠其功義足封，追錄前事可也。春秋之義，毀泉臺則惡之，舍中軍則善之，〔春秋公羊傳：文公十六年，毀泉臺。何以書﹖譏。何譏爾﹖先祖為之，己毀之，不如勿居而已矣。昭五年，舍中軍。舍中軍者何﹖復古也。穀梁之義略同。惡，烏路翻。〕各由其宜也。夫矯制之事，先王之所慎也，不得已而行之。若矯大而功小者，罪之可也；矯小而功大者，賞之可也；功過相敵，如斯而已可也。權其輕重而為之制宜焉。〔為，於偽翻。〕
⑧初，太子少好經書，〔少，詩照翻。好，呼到翻；下同。〕寬博謹慎；其後幸酒，樂燕樂，〔晉灼曰：幸酒，好酒也。師古曰：樂燕樂，若論語稱孔子云：損者三樂：樂驕樂，樂逸遊，樂燕樂，損矣。燕樂，燕私之樂也。上樂，讀如本字，又音五孝翻。下樂，音來各翻。〕上不以為能。而山陽王康有才藝，母傅昭儀又愛幸，上以故常有意欲以山陽王為嗣。上晚年多疾，不親政事，留好音樂；〔孟康曰：留意於音樂。〕或置鼙鼓殿下，天子自臨軒檻上，隤銅丸以擿鼓，〔師古曰：鼙，本騎上之鼓，音步迷翻。檻，軒闌版也。隤，下也。擿，投也。隤，音頹。擿，音持益翻。一曰：擿，靝也，音丁力翻。靝，音丁回翻。〕聲中嚴鼓之節。〔李奇曰：莊嚴之鼓節也。晉灼曰：疾擊之鼓也。師古曰：晉說是。中，竹仲翻。〕後宮及左右習知音者莫能為，而山陽王亦能之，上數稱其材。〔數，所角翻；下同。〕史丹進曰：「凡所謂材者，敏而好學，溫故知新，〔師古曰：敏，速疾也。溫，厚也。溫故，厚蓄故事也。何晏曰：溫，尋也；尋繹故者，又知新者。餘謂何說是。〕皇太子是也。若乃器人於絲竹鼙鼓之間，則是陳惠、李微高於匡衡，可相國也！」〔如淳曰：器人，取人器能也。陳惠、李微二人，好音者也。服虔曰：二人皆黃門鼓吹也。〕於是上嘿然而笑。〔聞丹言而嘿然，已而矣。〕
及上寢疾，傅昭儀、山陽王康常在左右，而皇后、太子希得進見。〔見，賢遍翻。〕上疾稍侵，意忽忽不平，〔師古曰：稍侵，言漸篤也。平，和也。〕數問尚書以景帝時立膠東王故事。〔事見十六卷景帝前六年。〕是時太子長舅陽平侯王鳳為衛尉、侍中，〔長，知兩翻；下同。〕與皇后、太子皆憂，不知所出。〔師古曰：不知計所出。〕史丹以親密臣得侍視疾，候上間獨寢時，丹直入臥內，頓首伏青蒲上，〔服虔曰：青緣蒲席也。應劭曰：以青規地曰青龍；自非皇后不得至此。孟康曰：蒲青為席，用蔽地也。師古曰：應說是也。〕涕泣而言曰：「皇太子以適長立，積十餘年，〔師古曰：適，讀曰嫡。〕名號繫於百姓，天下莫不歸心臣子。〔師古曰：自託為臣子。仲馮曰：臣子，當屬下句，不當斷之。餘以下文大意觀之，顏說為是。〕見山陽王雅素愛幸，今者道路流言，為國生意，〔為，於偽翻。〕以為太子有動搖之議。審若此，公卿以下必以死爭，不奉詔。臣願先賜死以示 羣臣！」天子素仁，不忍見丹涕泣，言又切至，意大感寤，喟然太息曰：「吾日困劣，〔劣，弱也。〕太【章：乙十一行本「太」上有「而」字；孔本同。】子、兩王幼少，〔兩王山陽王康、信都王興。〕意中戀戀，亦何不念乎！然無有此議。且皇后謹慎，先帝又愛太子，〔事見二十七卷宣帝甘露三年。〕吾豈可違指！ 駙馬都尉安所受此語﹖」〔師古曰：安，焉也。餘謂安，何也。〕丹即卻，頓首曰：「愚臣妄聞，罪當死！」〔師古曰：卻，退也，離青蒲上。〕上因納，謂丹曰： 「吾病寖加，恐不能自還，〔納者，納其言也。師古曰：寖，漸也。不自還者，言當遂至崩亡也。還，讀曰旋。〕善輔道太子，毋違我意！」丹噓唏而起，〔師古 曰：道，讀曰導。噓，音虛。唏，音許既翻。〕太子由是遂定為嗣。而右將軍、光祿大夫王商、中書令石顯亦擁佑太子，頗有力焉。夏，五月，壬辰，帝崩於未央宮。〔臣瓚曰：帝年二十七即位，即位十六年，壽四十三。〕
班彪贊曰：臣外祖兄弟為元帝侍中，〔應劭曰：外祖金敞也。〕語臣曰：「元帝多材藝，善史書，〔應劭曰：周宣王太史史籀所作大篆。語，牛倨翻。〕鼓琴瑟，吹洞簫，〔如淳曰：簫之無底者也。杜佑曰：前代有洞簫，今無其器。〕自度曲，被歌聲，〔應劭曰：自隱度作新曲，因持新曲以為歌詩聲也。荀悅曰：被聲，能播樂也。臣瓚曰：度曲，謂歌終更授其次，謂之度曲。西京賦曰：度曲未終，雲起雪飛。張衡舞賦亦曰：度終復位，次受三八。師古曰：應﹑荀二說皆是也。度，音大洛翻。被，音皮義翻。〕分刌節度，窮極幼眇。〔蘇林曰：刌，度也；知曲之終始節度也。韋昭曰：刌，切也；謂能分切句絕為之節制也。師古曰：韋說是也。刌，音千本翻。幼眇，讀曰要妙。〕少而好儒；〔少，詩照翻。好，呼到翻。〕及即位，徵用儒生，委之以政，貢﹑薛﹑韋﹑匡迭為宰相。〔師古曰：貢禹﹑薛廣德﹑韋玄成﹑匡衡迭互而為丞相也。〕而上牽制文義，優遊不斷，孝宣之業衰焉。〔師古曰：為文義所牽制，故不斷決。斷，丁亂翻。〕然寬弘盡下，出於恭儉，號令溫雅，有古之風烈。」
⑨匡衡奏言：「前以上體不平，故復諸所罷祠；卒不蒙福。〔師古曰：卒，終也。卒，子恤翻。〕案衛思後﹑戾太子﹑戾後園，親未盡。〔師古曰：言不當毀也。〕孝惠﹑孝景廟，親盡，宜毀。及太上皇﹑孝文﹑孝昭太后﹑昭靈後﹑昭哀後﹑武哀王祠，請悉罷勿奉。」奏可。
⑩六月，己未，太子即皇帝位，謁高廟。尊皇太后曰太皇太后，〔宣帝卬成王皇后也。〕皇后曰皇太后。以元舅侍中﹑衛尉﹑陽平侯王鳳為大司馬﹑大將軍﹑領尚書事。〔王氏得權自此始。〕
噍丞相衡上疏曰：「陛下秉至孝，哀傷思慕，不絕於心，未有遊虞弋射之宴，〔師古曰：虞，與娛同。〕誠隆於慎終追遠，無窮已也。〔師古曰：慎終，慎孝道之終也。追遠，不忘本也。論語稱孔子曰：「慎終追遠，民德歸厚矣。」故衡引之。〕竊願陛下雖聖性得之，猶復加聖心焉！〔師古曰：言天性已自然矣，又當加意也。復，扶又翻。〕詩云：『鴯鴯在疚，』〔師古曰：周頌閔予小子之詩。鴯鴯，憂貌也。疚，病也。鴯，與煢同；渠營翻。〕言成王喪畢思慕，意氣未能平也。蓋所以就文﹑武之業，崇大化之本也。臣又聞之師曰：『妃匹之際，生民之始，萬福之原。婚姻之禮正，然後品物遂而天命全。』〔師古曰：遂，成也。〕孔子論詩以關睢為始，此綱紀之首，王教之端也。自上世以來，三代興廢，未有不由此者也。願陛下詳覽得失盛衰之效，以定大基，採有德，戒聲色，近嚴敬，遠技能！〔師古曰：無德之人，雖有技能，則斥遠之。近，其靳翻。遠，於願翻。技，渠綺翻。〕臣聞六經者，聖人所以統天地之心，著善惡之歸，明吉凶之分，〔師古曰：分，音扶問翻。〕通人道之正，使不悖於其本性者也。〔師古曰：悖，乖也，音布內翻。〕及論語﹑孝經，聖人言行之要，宜究其意。〔行，下孟翻。〕臣又聞聖王之自為，動靜周旋，奉天承親，臨朝享臣，物有節文，以章人倫。〔師古曰：物，事也；事事皆有節文。〕蓋欽翼祗慄，事天之容也；溫恭敬遜，承親之禮也；正躬嚴恪，臨眾之儀也；〔師古曰：嚴，讀曰儼。〕嘉惠和說，饗下之顏也。〔師古曰：饗，宴饗也。說，讀曰悅。〕舉錯動作，物遵其儀，故形為仁義，動為法則。今正月初，幸路寢，〔路寢，大寢也。〕臨朝賀，置酒以饗萬方。傳曰：『君子慎始。』願陛下留神動靜之節，使羣下得望盛德休光，以立基楨，天下幸甚！」上敬納其言。
承親，臨朝享臣，物有節文，以章人倫。〔師古曰：物，事也；事事皆有節文。〕蓋欽翼祗慄，事天之容也；溫恭敬遜，承親之禮也；正躬嚴恪，臨眾之儀也；〔師古曰：嚴，讀曰儼。〕嘉惠和說，饗下之顏也。〔師古曰：饗，宴饗也。說，讀曰悅。〕舉錯動作，物遵其儀，故形為仁義，動為法則。今正月初，幸路寢，〔路寢，大寢也。〕臨朝賀，置酒以饗萬方。傳曰：『君子慎始。』願陛下留神動靜之節，使羣下得望盛德休光，以立基楨，天下幸甚！」上敬納其言。
