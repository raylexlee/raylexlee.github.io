△卷第一百二十一
宋紀三〔起著雍執徐（戊辰），盡上章敦牂（庚午），凡三年。〕
太祖文皇帝上之中
元嘉五年（戊長、四二八）
1春，正月，魏京兆王黎卒。
2荊州刺史、彭城王義康，性聰察，在州職事脩治。〔治，直吏翻。〕左光祿大夫範泰謂司徒王弘曰：「天下事重，權要難居。卿兄弟盛滿，當深存降挹。〔謂弘及弟首皆居權要。〕彭城王，帝之次弟，宜徵還入朝，共參朝政。〔朝，直遙翻。〕弘納其言。時大旱、疾疫，弘上表引咎遜位，帝不許。
3秦商州刺史領澆河太守姚濬判，隆河西，〔晉時，張祚以敦煌為商州。時敦煌屬河西，熾磐蓋以濬遙領迥州而守澆河也。澆，堅堯翻。隆，戶江翻。〕秦王熾磐以尚書焦嵩代濬，帥騎三千討之。〔師，讀日率。騎，奇寄翻。〕二月，嵩為吐谷渾元緒所執。
4魏改元神。〔，居牙翻，牡鹿也。也獲神鹿改元。魏書靈徴志：時定州獲白，白，鹿也，又見于樂陵。〕
5魏平北將軍尉眷攻夏主於上邽，〔尉，紆勿翻。〕夏主退屯平涼。奚斤進軍安定，與丘堆、娥清【章：甲十六行本「清」作「青」；乙十一行本同。】軍合。斤馬多疫死，士卒乏糧，及深壘自固。遺丘堆督租於民間，士卒暴掠，不設儆備，夏主襲之，堆兵敗，以數百騎還城。夏主乘勝，日來城下鈔掠，不得芻牧，諸將患之，監軍侍御史安頡曰：〔鈔，楚交翻。將，即亮翻。監，工銜翻。頡，戶結翻。〕「受詔滅賊，今更為賊所困，退守窮城；若不為賊殺，當坐法誅，進退皆無生理。而諸王公晏然曾不乎為計乎﹖「〔奚斤封宜城王，為司空。〕斤曰：「今軍士無馬，以步擊騎，必無勝理，當須京師救騎至合擊之。」頡曰：「今猛寇遊於外，吾兵疲食盡，不一決戰，則死在旦夕，救騎何可待乎！等於就死，死戰，不亦可乎！」斤又以馬少為辭。〔騎，奇寄翻。少，詩沼翻。〕頡曰：「今斂諸將所乘馬，可得二百匹，頡請募敢死之士出擊之，就不能破敵，亦可以折其銳。且赫連昌狷而無謀，好勇而輕，〔狷，吉縣翻。好，呼到翻。輕，遺政翻。〕每自出挑戰〔挑，徒了翻。〕眾皆識之。若伏兵掩擊，昌可擒也。」斤猶難之。頡乃陰與尉眷等謀，選騎待之。既而夏主來攻城，頡若伏兵掩擊，昌可擒也。」斤猶難之。頡乃陰與尉眷等謀，選騎待之。既而夏主來攻城，頡出應之。夏主出陳前搏戰，〔陳，讀曰陣。〕軍士識其貌，爭赴之。會天大風揚鹿，畫氏，夏主敗走；頡追之，夏主馬蹶而墜，逐擒之。〔考異曰：十六國春秋鈔雲：「承光三年五月，戰於黑渠，為魏昌所敗，昌與數千騎奔還，魏追騎亦至。昌河內公費連烏提守高平，徙諸城民七萬戶於安定以都之。四年二月，魏軍至安定，三城潰，昌奔秦州，魏東平公娥清追擒之，送於魏。」與後魏記、傳不同，今從後魏書。〕頡，同之子也。〔安同，永興初八公之一也。〕
夏大將軍、領司徒、平原王定數其餘眾數萬，奔還平淑，即皇帝位，〔定，小字直黙，夏王勃勃第五子。〕大赦，改元勝光。
三月，辛巳，赫連昌至平城，魏主館之於西宮，門內器用皆給乘貿輿之副，又以妹始平公主妻之；〔乘，繩證翻。妻，七細翻。〕假常忠將軍，賜爵會稽公。〔會，工外翻。〕以安頡為建節將軍，賜爵西平公；尉眷為寧北將軍，進爵漁陽公。
魏主常使赫連昌侍從左右，〔從，才用翻。〕與之單騎共逐鹿，深入山澗。昌素有勇名，諸將鹹以為不可。魏主曰：「天命有在，亦何所懼！」親遇如初。
奚斤自以為元帥，而昌為偏裨所擒，深恥之。乃拾輜重，〔重，直用翻；下同。〕齎三日糧，追夏主於平淑。娥清欲循水而往，〔清蓋欲循沍水而進。〕斤不從，自北道邀其走路。至馬髦嶺，〔馬髦山之嶺也。〕夏軍將遁，會魏小將有罪亡歸於夏，告以魏軍食少無水。〔少，詩沼翻。〕夏主乃分兵邀斤，前後夾擊之，魏兵大潰，斤及娥清、劉拔皆為夏所擒，〔去年，魏遺劉拔與斤共擊夏。〕士卒死者六七千人。〔考異曰：宋索虜傳：「元嘉五年，使大將吐伐斤西伐長安，生擒赫連昌於安定，封昌為公，以妹妻之。昌弟定在隴上，吐伐斤乘勝以騎三萬討之。定設伏於隴山彈箏谷，跛之，斬吐伐斤，盡坑其眾。定率眾東還，復克長安。燾又自攻，不克，乃分軍戍大城而還。」今從後魏書。〕
丘堆守輜重在安定，聞斤敗，棄輜重奔長安，與高淑王禮偕奔蒲阪，〔阪，音反。〕夏人復取長安。〔復，扶又翻；下復勸同。〕魏主大怒，命安頡斬兵堆，代將其眾，鎮蒲阪以拒之。〔將，即亮翻〕。
6夏，四月，夏主遺使請和於魏，魏主以詔諭之使降。〔使，疏吏翻。降，戶江翻。〕
7壬子，魏主西巡；戊午，畋於河西；〔此君子油之西也。〕大赦。
8五月，秦文昭王熾磐卒，太子暮末即立，大赦，改元永弘。
9平陸令河南成粲〔平陸縣自漢以來屬東平羣。〕復勸王弘遜位，〔復，扶又翻。〕弘從之，累表陳請。帝一得已，六月，庚戌，以弘為衛將軍、開府儀同三司。
10甲寅，魏主如長川。〔魏書書紀：泰常八年，築長城於長川之南。〕
11葬秦文昭王子武平陸，廟號太祖。秦王暮末以右丞相元基為侍中、相國、都督中外諸軍、錄尚書事，以鎮軍大將軍、河州牧謙屯為驃騎大將軍，〔河州治枹罕，乞伏氏所都。驃，匹妙翻。騎，奇寄翻；下同。〕徵安北將軍、涼州刺史段為暉為大輔大將軍、御史大夫，〔段暉先鎮樂都。〕叔父右禁將軍千年為鎮北將軍、涼州牧、鎮湟河，以徵北將軍木弈於為尚書令、車騎大將軍，以徵軍將軍吉毗為尚書僕射、衛大將軍。
河西王蒙遜因秦喪，伐秦西平，西平太守麴承謂之曰：「殿下若先取樂都，則西平必為殿下之有；苟【章：甲十六行本「苟」上有「西平」二字；乙十一行本同。】望風請服，亦明主之所疾也。」蒙遜乃釋西平，攻樂都。相國元基帥騎三千救樂都，〔元基自枹罕救樂都。樂，音洛。〕甫入城，而河西兵至，攻其外城，克之；絕其水道，城中飢渴，死者太半。東羌乞提從元基救樂都，陰與河西通謀，下繩引內其兵，登城者百餘人，鼓譟燒門；元基師左右奮擊，河西兵乃退。〔師，讀曰約。〕
初，文昭王疾病，謂暮末日：「吾死之後，汝能保境則善矣。沮渠成都為蒙遜所親重，汝宜歸之。」至是，暮末遣使詣蒙遜，許歸歸成都以求和。〔成都為秦禽，事見一百十九卷武帝永初三年。沮，子餘翻。使，疏史翻；下同。〕蒙遜引兵還，遺使入秦弔祭。暮末厚資送成都，遣將軍王伐送之。蒙遜猶疑之，使恢武將軍沮渠奇珍伏兵於捫天嶺，執伐其騎士三旦人以歸。既而遺尚書郎王杼送伐還秦，並遺暮末馬千匹及錦罽銀繒。〔遺，於季翻。罽，音計。繒，慈林翻。〕秋，七月，暮末遺記室郎中馬艾如河西報聘。
魏主還宮。八月，復如廣甯觀溫泉。〔水經注：下洛縣故城，魏燕廣甯縣，廣甯郡治。魏土地記：下洛城東南四十里有橋山，山下有溫泉。泉上有祭堂，彫簷華宇，被於浦上，石池吐泉，陽陽其下。炎涼代序，是水灼焉無改；能治百疾，赴者若流。復，扶又翻。〕
柔然紇升蓋可汗遣其子將萬餘騎寇魏邊，〔紇，戶骨翻。可，讀從刊入聲。汗，音寒。將，即亮翻。騎，奇寄翻。〕魏主自廣甯還，追之，不及；九月，還宮。
冬，十月，甲辰，魏主北；巡壬子，畋於牛川。
泰涼州牧乞伏千年，嗜酒殘虐，不恤政事，秦王暮末遣使讓之，千年懼，奔河西。〔奔河西王蒙遜也。暮末以叔父光祿大夫沃陵為淑州牧，鎮湟河。〕
14徐州刺史王仲德遣步騎二千伐魏濟陽、陳留。〔濟陽縣，漢、晉以來屬陳留；郡此時陳留郡治浚儀。杜佑曰：濟陽縣故城在曹州冤句縣西南。濟，子禮翻。考異曰：後魏紀雲「淮北鎮將」。按南史，仲德時為安北將軍、徐州刺史。未書仲德傳闕。又，未書、南史本紀、北史本紀及宋魏諸臣列傳、魏劉裕傳、宋索虜傳，皆無是年王仲德等伐魏事，唯後魏本紀有之，今從之〕。
魏主還宮。
魏定州丁零鮮於臺陽等二千餘家叛，入西山，〔魏主珪皇始二年置安州於中山，天興三年改曰定州。西山，即曲陽西山也。〕州郡不能討；閏月，魏主遣鎮南將軍叔孫建討之。
十一月，乙未朔，日有食之。
魏主如西河校獵；〔河水逕漢雲中楨陵縣西南，平城在其東北，故謂之西河。十二月，甲申，還宮。〕
河西王蒙遜伐秦，至磐夷，秦相國元基等騎萬五千拒之。蒙遜還攻西平，徵虜將軍出連輔政等將騎二千救之。〔將，即亮翻。騎，奇寄翻。〕
祕書監謝靈運，自以名輩才能，應參時政；上唯接以文義，每侍宴談賞而已。王曇首王華、殷景仁，名位素出靈運下，並見任遇，靈運意甚不平，多稱疾不朝直； 〔不入朝、不入直也。曇，徒含翻。朝，直遙翻。〕或出郭遊行，且二百里，經旬不歸，既無表聞，又不請急。上不欲傷大臣意，諷令自解。靈運乃上表陳疾，上賜 假，令還會稽；〔假，居訝翻。會，工外翻。〕而靈運遊飲自若，為法司所糾，坐免官。
是歲，師子王剎利摩訶及天竺迦毗黎王愛皆遣使奉表入貢，表辭皆如浮屠之。〔言南史：師子國，天竺旁國也。其地和適，無冬夏之異；五穀隨人種，不須時節。天竺有迦毗黎、蘇摩黎、斤陀利、婆黎等國，皆事佛道。剎，初轄翻。迦，古牙翻，又居伽翻。使，疏史翻。〕
魏鎮遠將軍平舒侯燕鳳卒。〔燕鳳歷事拓跋氏四世。〕
六年〔己巳、四二九〕
1春，正月，王弘上表乞解州、錄，以授彭城王義康，〔州、錄，揚州及錄尚書事也。〕帝優詔不許。癸丑，以義康為侍中、都督揚南徐，兗三州諸軍事、司徒、錄尚書事、領南徐州刺史。〔武帝永初二年，加佔口之徐州曰南徐，淮北之徐 州但曰徐。南徐領南東海、南琅邪、晉陵、義興、南蘭陵、南東、莞臨淮、淮陵、南彭城、南清河、南高平、南平昌、南濟陰、南濮陽、南泰山、濟陽、南魯郡等郡。〕弘與義康二府並置佐領兵，共輔朝政。佐，參佐也，所謂佐吏。朝，直遙翻。弘既多疾，且欲委遠大權，每事推讓義康；〔遠，於願翻。推，吐雷翻。〕由是義康總內外之務。〔為義康專擅致禍張本。〕
又以撫軍將軍江夏王義恭為都督荊，湘等八州諸軍事、荊州刺史，〔夏，戶雅翻。〕以侍中劉湛為南蠻校尉，行府州事。帝與義恭書，誡之曰：「天下艱難，家國事重，雖曰守成，實亦未易。隆替安危，在吾曹耳，豈可不感尋王業，大懼負荷！〔感念致王業之艱難而尋繹為治之理也。傳曰：其父析薪，其子不克負。荷，以豉翻。荷，下可翻，又音如字。〕
汝性褊急，志之所 滯，其欲必行；〔滯，疑也，積也。褊，方緬翻。〕意所不存，從物回收；此最弊事，宜念裁抑。衛青遇士大夫以禮，與小人有恩；西門、安於，矯性齊美；〔西門豹性剛急，常佩違以自緩。董安於性寬緩，常佩弦以自警。〕關羽、張飛，任偏同弊；〔事見六十九卷魏文帝黃初二年。〕事己舉事，深宜鑒此！
若事異今日，嗣子幼蒙，〔陸德明曰：蒙，稚也。〕司徒當周公之事，汝不可不盡祇順之理。爾時天下安危，決汝二人耳。
汝一月自用錢不過三十萬，若能省此，益美。西楚府舍，略所諳究，〔諳，烏含翻。〕計當不須改作，日求新異。〔江左謂荊州為西楚。〕凡訊獄多決當時，難可逆慮，此實為難；至訊日，虛懷博盡，慎無以喜怒加人。能擇善者而從之，美自歸己；不可專意自決，以矜獨斷之明也！〔斷，丁亂翻。〕
名器深宜慎惜，不可亡以假人；暱近爵賜，尤應裁量。吾於左右雖為少恩，〔暱，尼量，音良。少，討沼翻。〕如聞外論不以為非也。
以貴凌物，物不服；以威力人，人不厭；此易達事耳。〔易，以鼓翻。〕
聲樂嬉遊，不宜令過，蒲酒漁獵，一切勿為。〔蒲，樗蒲也。〕供用奉身，皆有節度，奇服異器，不宜興長。〔長，丁丈翻。今，知兩翻。〕
又宜數引見佐史。〔佐史〕當作「佐吏」，晉、宋之間，藩府率謂參佐為佐吏。數，所角翻；下同。〕相見不數，則彼我不親，無因得盡人情；人情不盡，復何由知眾事也！」〔詳觀宋文帝此書，則江左之治稱元嘉，良有以也。復，扶又翻。〕
夏酒泉公雋自平涼奔魏。
3丁零鮮於臺陽等請降於魏，〔降，戶江翻。〕魏主赦之。〔赦其去年叛入西山之罪。〕
4秦出連輔政等未至西平，河西王蒙遜拔西平，執太守麴承。〔蒙遜去年攻西平。〕
5二月，秦王暮末立妃梁氏為皇【章：甲十六行本「皇」作「王」；乙十一行本同；孔本同。】後，子萬載為太子。
6三月，丁巳，立皇子郡為太子；戊午，大赦。
7辛酉，以左衛將軍殷景仁中為中領軍。帝以章太后早亡，〔章太后胡氏生帝五年，被譴賜死，帝即位，諡曰章。〕春太后所生蘇氏甚謹。蘇氏卒，帝往臨哭，欲追加封爵，使羣臣議之，景仁以為古典無之，乃止。
8初，秦尚書隴西辛進從文昭王遊陵霄觀，彈飛鳥，誤中奏王暮末之母，傷其面。〔觀，古玩翻。中，竹仲翻。〕及墓末即位，問母面傷之由，母以狀告。墓末如，殺進井其五族二十七人。〔史言暮末以虐亡國。〕
9夏，四月，癸亥，以尚書左僕射王敬弘為尚書令，臨川王義慶為左僕射，吏部尚書濟陽江夷為右僕射。〔濟，子禮翻。〕
10初，魏太祖命令尚書左供射王敬弘為尚書令，臨川王義慶左僕射吏部尚書濟陽江夷為右僕。〔濟，子禮翻。〕
11魏主將擊柔然，治兵於南郊，〔治，直之翻。〕先祭天，然後部勒行陳。〔行，戶剛翻。陳，讀曰陣。〕內外羣臣皆不欲行，保太后固止之；獨崔浩勸之。
尚書令劉絜等共推太史令張潚，徐辯使語於魏主曰：「今茲己巳，三陰之歲，〔幹以甲、丙、戊、庚、壬為陽，乙、丁、己、章、癸為陰；支以子、寅、辰、午、申、竹為陽，醜、卯、巳、未、酉、亥為陰。己、巳皆陰，而幹合於己巳，是為三陰之歲〕。歲月襲月，太白在西方，不可舉兵。北伐必敗，雖克，不利於上。」羣臣因共贊之曰：「淵等少時嘗諫苻堅南伐，堅不從而敗，所言無不中，不可違也。」〔少，詩照翻。中，竹仲翻。〕魏主義不快，詔浩與淵等論難於前。〔難，乃旦翻。〕
浩詰淵、辯曰：「陽為德，陰為刑；故日食脩德，月食脩刑。夫王者用刑，小則肆諸市朝，大則陳諸原野；〔陳諸原野，用甲兵也。此言本出漢書刑法志。詰，去吉翻。朝，直遙翻。〕今出兵以討有罪，乃所以脩刑也。臣竊觀天文，比年以來，月行掩昂，至今猶然。其佔，三年天子大破旄頭之國。〔比，毗至翻。昂為　旄頭，胡星也。〕蠕蠕、高車，旄頭之眾也。蠕，人兗翻。〕願陛下勿疑。」淵、辯復曰：〔復，扶又翻。〕「蠕蠕，荒外無用之物，得其地不可耕而食，得其民不可臣而使，輕疾無常，難得而制；有何汲汲，而勞士馬以伐之﹖」浩曰：「淵、辯言天道，猶是其職，至於人事形勢，尤非其所知。此及漢也常談，〔自韓安國、主父偃至於嚴尤，其論皆如此。〕施之於今，殊不合事宜。何則﹖蠕蠕本國家北邊之臣中間叛去。〔見一百八卷晉孝武太元十九年。〕今誅其元惡，收其良民，令復舊役，非無用也。世人皆謂淵、辯通解數術，明決成敗，臣請試問之：〔解，戶買翻。〕屬者統萬未亡之前，〔屬，之慾翻。〕有無敗徵﹖若其不知，是無術也；知而不言，是不忠也。」時赫連昌在座，〔坐，很臥翻。〕淵等自以未嘗有言，凓不能對。魏主大悅。
既罷，公卿或尤浩曰：「今南寇方伺國隙，〔伺，相吏翻。〕而捨之北伐；若蠕蠕遠遞，前無所獲，後有疆寇，將何以待之﹖」浩曰：「不然。今不先破蠕蠕，則無以待南寇。南人聞國家克統萬以來，內懷恐懼，故揚聲動眾以衛淮北。比吾破蠕蠕，往還之間，南寇必不動也。〔比，必寐翻。〕且彼步我騎，騎，奇寄翻。彼能北來，我亦南往；在彼甚困，於我未勞。況南北殊俗，水陸異宜，設使國家與之河南，彼亦不能守也。〔崔浩之料宋人審矣。帝後屢出兵爭河南，卒以自弊。吳呂蒙不肯取魏徐州，正慮此耳。〕何以言之﹖以劉裕之雄傑，吞併關中，留其愛子，輔以良精，精兵數萬，猶不能守，全軍覆沒，〔事見一百十八卷晉安帝義熙十四年。將，即亮翻；下同。〕號哭之聲，至今未已。〔號，戶高翻。〕況義隆今日君臣，非裕時之比；主上英武，士馬棈強，彼若果來，譬如以駒犢鬬虎狼也，〔馬子曰駒，牛子日犢。〕何懼之有！ 蠕蠕恃其絕遠，謂國家力不能制，自寬日久；故夏則散眾放畜，秋肥乃聚，背寒向溫，〔背，蒲妹翻。〕南來寇鈔。〔鈔，楚交翻。〕今掩其不備，必望塵駭散。牡馬護牝，牝馬戀駒，驅馳難制，不得水草，不過數日，必聚而困弊，可一舉而減也。蹔勞永逸，時不可失，〔蹔，與暫同。〕患在上無此意。今上意已決，柰何止之！」寇謙之謂浩曰：「蠕蠕果可克乎﹖」浩曰：「必克。但恐諸將瑣瑣，前後顧慮，不能乘勝深入，使不全舉耳。」〔瑣瑣，細小也，言志趣細小，不能一舉而全取之也。〕
先是，帝因魏使者還，告魏主日：「汝趣歸我河南地！〔先，悉薦翻。使，疏吏翻。趣，讀曰促。〕不然，將盡我將士之力。」魏主方議伐柔然，聞之，大笑，謂公卿曰：「龜狍小豎，〔東南，澤國也，故詆之曰龜狍小豎。〕自救不暇，夫何能為！就使能來，若不先滅蠕蠕，乃是坐待寇至，腹背受敵，非良策也。吾行決矣。」
庚寅，魏主發平城，使北平王長孫嵩、廣陸公樓伏連居守。〔守，手又翻。魏書官氏志：獻帝次弟伊婁氏，又有乙那婁氏，後並改為婁氏。〕魏主自東道向黑山，使平陽王長孫翰自西道向大娥山，同會柔然之庭。
五月，壬辰朔，日有食之。
王敬弘固讓尚書令，表求還東。〔還，從宣翻，又如字；下同。〕癸巳，更以敬弘為侍中、特進、左光祿大夫，聽其東歸。〔自建康歸會稽為東歸。〕
14丁未，魏主至 浂南，捨輜重，師輕騎兼馬襲擊柔然，至慄水。〔重，直用翻。師，讀曰率。騎，奇寄翻。兼馬者，每一騎兼有副馬也。慄水在漠北，近稽落山，有漢將軍竇憲故壘 在焉。〕柔乾紇升蓋可汗先不設備，民畜滿野，驚佈散去，〔訖，下沒翻。可，從刊入聲。汗，音寒。佈，普布翻。〕莫相收攝。〔攝，錄也，飭整也。〕紇升蓋燒 廬舍，絕亦西走，莫知所之。其弟匹黎先主東部，聞有魏寇，師眾欲就其兄；遇長孫翰，翰邀擊，大破之，殺其大人數百。
夏主欲復取統萬，引兵東至侯尼城，〔城尼城在平涼東。〕不敢進而還。
河西王蒙遜伐秦，秦王暮末留相國元基守枹釬，遷保定連。
南安太守翟承伯等據罕幵俗以應河西，〔水經注：隴西白石縣東有腔幵溪，又東則枹罕縣故城；枹，音膚。幵，若堅翻。〕暮末擊破之，進至治城。〔魏收地形志：淑州東陘郡有治城縣，其地當在黃河。又涼州有建昌郡，亦有治城縣。〕
西安太守莫者幼眷汧川以叛，〔此汧川非扶蝨之洴，當亦在枹罕左右。汧，口堅翻。〕暮末討之，為幼眷所敗，〔敗，補邁翻。〕還於定連。
蒙遜至枹罕，遣世子興國進攻定連。六月，暮末逆擊興國於治城，擒之，追擊蒙遜至譚郊。
吐谷渾王慕踭遣其弟沒利延將騎五千會蒙遜伐秦，〔沒利延，即慕利延，沒、慕聲相近也。踭，古回翻。〕暮末遣輔大將軍段暉等邀搫，大破之。
柔然紇升蓋可汗既走，部落四散，竄伏山谷，雜畜布野，〔畜，許救翻。〕無人收視。魏主循 慄水西行，至菟園水，〔菟園水在燕然山南，去平城三千七百餘裏，菟，同都翻，又土故翻。〕分軍搜討，東西五千裏，南北三重，俘斬甚眾。高車諸部乘兵勢，鈔 掠柔然。柔然種　前降魏者三十餘萬落，〔鈔，楚交翻。種，章勇翻。降，戶江翻；下同。〕獲戎馬百餘萬匹，畜產、車廬，彌漫山澤，亡慮數百萬。〔亡、無字 通。〕
魏主循弱水西行，至涿邪山，〔邪，讀曰耶。〕諸耐慮深入有伏兵，勸魏主留止，寇謙之以崔浩之言告魏主，魏主不從。秋，七月，引兵東還；至黑山，以所獲班賜將士有差。既而得降人言：「可汗先被病，〔被，皮義翻。〕聞魏兵至，不知所為，乃焚穹廬，以車自載，將數百人入南山。民畜窘聚，無【章：甲十六行本「無」上有「方六十里」四字；乙十一行本同；孔本同；張校司；退齋校同。】人統領，〔窘，渠　隕翻。〕相去百八十里；追兵不至，乃徐西遁，唯此得免。」後聞涼州賈胡言：「若復前行二日，則盡滅之矣。」〔賈，音口。復，扶又翻。〕魏主深悔之。
紇升蓋可汗憤包而卒，子吳提立，號敕連可汗。〔魏收曰：敕連，魏言神聖也。〕
武都孝昭王楊玄疾病，欲以國授其弟難當。難當固辭，請立玄子保宗而輔之，玄許之。玄卒，保宗立。難當妻姚氏勸難當自立，難當乃廢保宗，自稱都督雍、涼、秦三州諸軍事、徵軍大將軍、開府儀同三司、秦州刺史、武都王。〔為後保宗、難當爭國張本。雍，於用翻。〕
河西王蒙遜遣使送穀三十萬斛以贖世子興國於秦，〔使，疏使翻。〕秦王暮末不許。蒙遜及立興國母菩提為世子，〔蒙遜取佛書以名其子。梵言菩提，華言正道地。菩，薄乎翻。〕暮末以興國為散騎常侍，〔散，悉亶翻。騎，奇寄翻；下同。〕以其妹平昌公主妻之。〔妻，七細翻。〕
八月，魏主至漠南，聞高東東部屯已尼陂，〔北史：烏洛候國西北二十日行，有於已尼大水，所謂北海也。烏洛侯直濡源西北，已尼陂又當在其西北也。〕人畜甚眾，去魏軍千餘裏，遣左僕射安原等將萬騎擊之。高車諸部迎降者數十萬落，〔將，即亮翻。降，戶江翻；下同。〕獲馬牛羊百餘萬。
冬，十月，魏主還平城。往柔然、高車阪附之民於漠南，東至濡源，〔濡，乃官翻。〕西暨五原陰山，三千里中，使之耕牧而收其貢賦；命長孫翰、劉絜、安原及侍中代人古弼同鎮撫之。自是魏之民間馬牛羊及氈皮為價賤。〔為，於偽翻；下必為同。〕
魏主加崔浩侍中、特進、撫軍大將軍，以賞其謀畫之功。浩善佔天文，常置銅鋋於酢器中，〔酢，興醋同，倉故翻。〕夜有所見，即以鋋畫紙作字以記其異。魏主每如浩家，問以災異，或倉猝不及束帶；奉進疏食，不暇精美，〔疏，粗也。食，祥吏翻。〕魏主必為之舉叚，或立嘗而還。〔嘗，口識其味也。〕魏主嘗引浩出入臥內，從容謂浩曰：「卿才智淵博，事朕祖考，著忠三世，〔從，千容翻。道武、明元及帝為三 世。〕故朕引卿以自近。〔近，其靳翻。〕卿宜盡忠規諫，勿有所隱。朕雖或時忿恚，不從卿言，〔恚，於翻。〕然終久深思卿言也。」嘗指浩以示新降高車渠帥 曰：「汝曹視此人両纖懦弱，不能彎了持予，両，弱也。纖，細也。師，所類翻。両，烏黃翻。〕然其胸中所懷，乃過於兵甲。朕雖有徵伐之志而不能自決，前後有功，皆此人所教也。」又敕尚書曰：「凡軍國大計，汝曹所不能決者，皆當諮浩，然後施行。」
秦王暮末之弟軻殊羅丞於文昭王左夫人禿髮氏，〔下淫上曰烝。〕墓末知而柰之。軻殊羅懼，與叔父什寅謀殺暮末，奉沮渠興國以奔河西。〔沮，子餘翻。〕使禿髮氏盜門鑰，鑰誤，門者以告暮末。暮末悉收其當，疫之，而赦軻殊羅。執什寅，鞭之，什寅曰：「我負汝死，不負汝鞭！」暮末怒，刳其腹，投屍於河。
夏主少兇暴無賴，不為世祖所知。是月，畋於陰槃，〔少，詩照翻。陰槃縣，漢屬安定，晉屬京兆。魏收地形志：屬平原郡。註又見前。〕登苛藍山，〔五代志：平涼郡平涼縣南。〕望統萬城泣 曰：「先帝若以朕承大業者，豈有今日之事乎！」
十一月，己丑朔，日有食之，不盡如鉤；星晝見，至晡方沒，河北地闇。〔見，賢遍翻。〕
魏主巡西巡，至柞山。〔柞，則洛翻。〕
十二月，河西王蒙遜、吐谷渾王慕踭皆遣使入貢。〔踭，古回翻。使，疏吏翻。〕
是歲，魏內都大官中山文懿公李先、青、冀二州刺史安同皆卒。先年九十五。〔李先自燕降魏，見一百八卷晉孝武太元二十一年。〕
七年（庚午、四三○）
1春，正月，癸巳，以吐谷渾王慕踭為徵西將軍、沙州刺史、隴西公。
2庚子，魏主還宮；壬寅，大赦；癸卯，復如廣巿甯，臨溫泉。〔復，扶又翻。〕
3二月，丁卯，魏陽平【章：甲十六行本「陽平」二字互乙；乙十一行本同；孔本同。】威王長孫翰卒。
4戊辰，魏主還宮。
5帝自踐位以來，有恢復河南之志。三月，戊子，昭簡甲卒五萬給右將軍到彥之，統安北將軍王仲德、兗州刺史竺靈秀舟師入河，又使驍騎將軍段宏將精騎八千直指虎牢，〔驍，堅堯翻。騎，奇寄翻。宏將，即亮翻。〕豫州刺史劉德武將兵萬繼進，後將軍長沙王義欣將兵三萬監徵討諸軍事。〔監，工銜翻。〕義欣，道憐之子也。〔道憐，武帝之弟。〕
先遣殿中將軍田奇使於魏，〔使，疏吏翻。〕告魏主曰：「河南舊是宋土，中為彼所侵，〔魏取河南，見一百十九卷營陽王景平元。〕今當脩復舊境，不關河北。」魏主大怒曰：「我生髮未燥，已聞河南是我地。此豈可得！必若進軍，含當權斂戍相避，須冬寒地淨，河冰堅合，自更取之。」
甲午，以前南廣平太守尹沖為司州刺史。〔江左僑置廣平郡於襄陽，宋以朝陽縣境為實士，屬雍州。〕
長沙王義欣出鎮彭城，為眾軍聲援；以遊擊將軍胡藩戍廣陸，行府州事。
6壬寅，魏封赫連昌為秦王。
7魏有新徒勒千餘家，苦於將吏侵漁，〔將，即亮翻。〕出怨言，期以草生馬肥，亡歸漠北。尚書令劉絜，左僕射安原秦請及河冰未解，徙之河西，向春冰解，使不得北遁。魏主曰：「此曹習俗，放散日久，譬如囿中之鹿，急則奔突，緩之自 定。吾區處自有道，不煩徙也。」〔處，昌呂翻。〕絜等固請不已，仍聽分徙三萬餘落於河西，西至白鹽池。〔五原郡有白鹽池，黑鹽池，唐置鹽州，以此得名。〕槉勒皆驚駭，曰：「圈我於河西，欲殺我也！」〔圈，其卷翻，又其權翻。〕謀西奔涼州。劉絜屯五原河北，〔水經注：河水自朔方屈南過五原縣西。〕安原屯悅拔 城以備之。癸卯，槉勒數千騎叛忠走，絜追討之；走者無食，相枕而死。〔枕，之任翻。〕
8魏南邊諸將〔將，即亮翻；下同。〕表稱：「宋人大嚴，將入寇，請兵三萬，先其未發，逆擊之，〔先，悉薦翻。〕足以挫其銳氣，使不敢深入。」因請悉誅河北流民在境上者以絕其鄉導。〔鄉，讀日嚮。〕魏主公使卿議之，皆以為當然。〔當然，猶言當如此也。〕崔浩曰：「不可。南方下濕，〔天地之性，西北高而東南下，故東南之地卑濕沮洳。〕入夏之後，水潦方降，草木蒙密，地氣鬱蒸，易生疾癘，不可行師。且彼既嚴備，則城守必固。〔易，以豉翻。守，式又翻；下戍守同。〕留屯久攻，則糧運不繼；分軍四掠，則眾力單寡，無以應敵。以今擊之，未見其利。彼若果能北來，宜待其勞倦，秋涼馬肥，因敵取食，徐往擊之，此萬全之計也。朝廷羣臣及西北守將，從陛下征伐，西平赫連，〔事見上卷四年。〕北破蠕蠕，〔事見上年。〕多獲美女，珍寶，牛馬成羣。南邊諸將聞而慕之，亦欲南鈔以取資財，〔鈔，楚交翻。〕皆營私計，為國生事，不可從也。」魏主乃止。
諸將復表：「南寇已至，〔為，於偽翻。復，扶又翻；下乃復、復叛同。〕所部兵少，〔少，詩沼翻。〕乞簡幽州以南勁兵助己戍守，及就漳水造船嚴備以拒之。」〔欲就漳水造船，分佈河津以備宋也。〕公卿皆以為宜如所請，並署司馬楚之、魯軌、韓延之等為將師，使招誘南人。〔將，即亮翻。師，所類翻。誘，音酉。〕浩曰：「非長策也。楚之等皆彼所畏忌，今聞國家悉發幽州以南精兵，大造舟艦，隨以輕騎，〔艦，戶黯翻。騎，奇寄翻。〕謂國家欲存立司馬氏，誅除劉宗；必舉國震駭，懼於滅亡，當悉發精銳，並心竭力，以死爭之，則我南邊諸將無以禦之。今公卿欲以威力卻敵，及所以速之也。張虛聲而召實害，此之謂矣。故楚之之徒，往則彼來，此則彼息，其勢然也。且楚之等怕皆纖利小才，止能招合輕薄無賴而不能成大功，徒使國家兵連禍結而已。昔魯軌說姚興以取荊州，至則敗散，〔事見百百十七卷晉安帝義熙十二年，說，輸芮翻。〕為蠻人掠賣為奴，終於禍及姚泓，此已然之效也。魏主未以為然浩乃復陳天時，〔復，扶又翻。〕以為南方舉兵必不利，曰：「今茲害氣在揚州，一也；庚午自刑，先發者傷，二也；〔揚州於辰在醜，而是歲在午。醜為金庫，午為火旺，以火害金，故害氣在揚州。歲在庚午：庚，金也；午，火也；以火剋金，故為自刑。〕日食晝晦，宿值鬥、牛，三也；熒惑伏於翼、軫，主亂及喪，四也；太白未出，進兵者敗，五也。〔去年十一月朔，日食於星紀之分，宿值鬥、年。熒惑，罰星也，所居之宿，國受殃，為死喪寇亂。翼、軫，楚分之野，屬荊州。太白未出，不利進兵。太白，兵蒙也。宿，音秀。〕夫興國之君，先脩人事，次盡地利，後觀天時，故萬舉萬全。今劉義隆新造飲國，人事未洽；災變屢見，〔見，賢遍翻。〕天時不協；舟行水固，地利不盡。三者無一可，而義隆行之，必敗無疑。」魏主不能違眾言，乃詔冀、定、相三州造船三千艘，〔魏道武帝天興四年置相州於鄴。相，息亮翻。〕簡幽州以南戍兵集河上以備之。
9秦乞伏什寅母弟前將軍白養、鎮衛將軍去列，以什寅之死，有怨言，秦王暮末皆殺之。〔暮未淫刑以逞，眾判親離，不亡得乎！〕
10夏，四月，甲子，魏主如雲中。
11敕勒萬餘落復叛走，〔復，扶又翻。〕魏主使尚書封鐵追討，滅之。
六月，己卯，以氏王楊難當為當冠軍將軍、秦州刺史、武都王。〔冠，古玩翻。〕
魏主使平南大將軍、丹陽王大毗屯河上，以司馬楚之為安南大將軍，封【章；甲十六行本「封」上有「荊州刺史」四字；乙十一行本同；孔本同；張校同；退齋校同。】琅邪王，屯潁川以備宋。
14吐谷渾王慕踭將其眾萬八千襲秦定連，〔踭，古回翻。將，即亮翻。〕秦輔國大將軍段暉等擊走之。
到彥之日自淮入泗，水滲，〔滲，所禁翻。〕。說文曰：水下漉為滲。〕日行纔十里，自四月至秋七月，始至須昌。〔須昌縣，前漢屬東部，後漢、晉屬東平郡。杜佑曰：鄆州，古須句國，漢為東平國地，治須昌縣。漢無鹽故城在今縣東，東平國故城亦在縣東。〕乃泝河西上。〔上，時掌翻。〕
魏主以河南四鎮兵少，命諸軍悉收眾北渡。〔四鎮，金墉、虎牢、滑臺、碻磝。少，詩沼翻。〕戊子，魏碻磝戍兵棄城去；戊戌，滑臺戍兵亦去。庚子，魏主以大鴻臚陽平公杜超為都督冀、定、相三州諸軍事、太宰，進爵陽平王，鎮鄴，為諸軍節度。超，密太后之兄也。〔臚，陵如翻。冀州，漢末所置，治信都。定州，春秋鮮虞國，戰國為中山國。後開慕容氏都中山，後魏道武帝滅之，於中山置安州，天興三年改定州。相州，春秋晉東陽之地，戰國時為魏之鄴邑。晉寺，趙王石虎自襄國徙都之。魏道武滅後燕，至鄴，欲立州，訪於羣下。對者曰：「昔河亶甲居相，宜曰相州。」道武從之。〕庚戌，魏洛陽、虎牢戍兵皆棄城去。
到彥之留朱脩之守滑臺，尹沖守虎牢，建武將軍杜驥守金墉。驥，預之孫也。〔晉初杜預有平吳之功。〕諸軍進屯靈昌津，列守南岸，至於潼關。於是司、兗既平，諸軍皆喜，王仲德獨有憂色，曰：「諸賢不諳忠土情偽，〔諳，烏南翻。〕必墮其計。胡虜雖仁義不足，而兇狡有餘，今斂戍北烕，必併力完眾。若河冰既合，將復南來，豈可不以為憂乎！」〔復，扶又翻。〕
甲寅，林邑王範陽萬遣使入貢，〔使，疏吏翻。〕自陳與交州不睦，乞蒙恕宥。〔林邑自範如文以來，世與交州交兵。〕
八月，魏主遣冠軍將軍安頡督護諸軍，擊到彥之。〔冠，古玩翻。頡，屍結翻。〕病寅，彥之遣裨將吳興姚聳夫渡河攻冶坂，與頡戰；〔將，即亮翻。〕聳夫兵敗恐者甚眾。戊寅，魏主遣徵西大將軍長孫道生會丹楊王大毗屯河上以禦彥之。
燕太祖寢疾，〔燕王跋也。〕召中書監申秀、侍中陽哲於內殿，屬以後事。〔屬，之慾翻。〕九月，病甚，輦而臨軒，命太子翼攝國事，勒兵聽政，以備非常。
宋夫人慾立其子受居，惡翼聽政，謂翼曰：「上疾將瘳，柰何遽欲代父臨天下乎！」翼性仁弱，遂還東宮，日三往省疾。宋夫人矯詔絕內外，遣閽寺傳問而已，〔省，悉景翻。鄭康成曰：閽人，司晨昏以啟閉著。寺之信侍也。〕翼及諸子、大臣並不得見，〔見，賢翻。〕唯中給事胡福獨得出入，專掌禁衛。
福慮宋夫人遂成其謀，乃言於司徒、錄尚書事、中山公弘，弘與壯士數十人被甲入禁中，〔被，皮義翻。〕宿衛皆不戰而散。宋夫人命閉東閤，弘家僮庫鬥頭勁捷 有勇力，踰閤而入，至於皇堂，射殺女御一人。〔射，而亦翻。鄭康成曰：女御，所謂御妻。御，猶進也，侍也。〕太祖驚懼而殂，弘遂即天王位，〔弘，字文通， 跋之少弟。〕遣人巡城告曰：「天降兇禍，大行崩背，〔背，蒲妹翻。〕太子不侍疾，羣公不奔喪，疑有逆謀，社稷將危。吾備介弟之親，〔介，大也。〕遂攝大位以寧國家；百官扣門入者，進陛二等。」〔陛，階級也；謂進階也。〕
太子翼師東宮兵出戰而敗，兵皆潰去，弘遣使賜翼死。〔師，讀曰率。使，疏吏翻。〕太祖有子百餘人，弘有殺之。諡太祖曰文成皇帝，葬長谷陵。
己丑，夏主遣其弟謂以代伐魏鄜城，鄜城在漢上郡界，魏後置敷城郡，隋改曰鄜城，讀與敷同。】魏平西將軍始公隗歸等擊之，〔隗，五罪翻。〕殺萬餘人，謂以代遁去。夏主自將數萬人邀擊隗歸於鄜城東，〔將，即亮翻。〕留其弟上谷公社幹、廣陽公度洛孤守平涼，遣使來求和，〔使，疏吏翻。〕約合兵減魏，遙分河北：自恆山以東屬宋，以西屬夏。〔恆，戶登翻。〕
魏主聞之，治兵將伐夏，〔治，直之翻。〕羣臣鹹曰：「劉義隆兵猶在河中，〔言在河之中流。〕捨之西行，前寇未必可克，而義隆乘虛濟河，則失山東矣。」〔此山東謂太行、恆山以東，即河北之地〕魏主以問崔浩，對曰：「義隆與赫連定遙相招引，以虛聲唱和，〔和，戶臥翻。〕共窺大國，義隆望定進，定待義隆前，皆莫敢先入；譬如連雞，不得俱飛，無能為害也。臣始謂義隆軍來，當屯止河中，兩道北上，〔上，時掌翻。〕東道向冀州，西道衝鄴，如忐，則陛下當自討之，不得筡行。今則不然。東西列兵徑二千里，一虎不過數千，形分勢弱。以此觀之，儜兒情見，〔儜，尼耕翻，困也，弱也。見，賢遍翻。〕此不過欲固河自守，無北渡意也。赫連定殘根易摧，〔易，以豉翻。〕擬之必僕。克定之後，東出潼關，席捲而前，〔卷，讀曰捲。〕則威震南極，江、淮以北無立草矣。聖策獨發，非愚近所及，願陛下勿疑。」甲辰，魏主如統萬，遂襲平涼，以衛兵將軍王斤鎮蒲坂。〔坂，音反。〕斤，建之子也。〔王建佐魏主珪取中原。〕
秦自正月不雨，至於九月，民流叛者甚眾。
冬，十月，以竟陵王義宣為南徐州刺史，猶戍石頭。〔義宣先戍石頭，而南徐州鎮京口，蓋帶刺史而猶戍石頭也。〕
戊午，立錢署，鑄四銖錢。
到彥之、王仲德沿河置守，還保東平。〔東平郡時治須昌〕
乙亥，魏安頡自委粟津濟河，攻金墉。金墉不既久，〔治，直之翻。〕又無糧食；杜驥欲棄城走，恐獲罪。初，高祖滅秦，遷其鍾虡於江南，〔虡，音巨。〕有大鍾沒於洛水，帝使姚聳夫將千五百人往取之。驥紿之曰：「金墉城已脩完，糧食亦足，所乏者人耳。今虜騎南渡，當相與併力禦之；〔將，即亮翻。紿，蕩亥翻。騎，奇寄翻。〕大功既立，牽鍾未晚。」聳夫之。既至，見城不可守，乃引去，驥遂南遁。丙子，安頡拔洛陽，殺將士五千餘人。杜驥歸，言於帝曰：「本欲以恐固守，姚聳夫及城遽走，人倩沮敗，不可復柰。」〔沮，在呂翻。復，扶又翻。〕上大怒，誅聳夫於壽陽。聳夫勇健，諸偏裨莫及也
魏河北諸軍會於七女津。〔七女津當在東平西北岸。〕到彥之恐其南渡，遣裨將王蟠龍泝流奪其船，杜超等擊斬之。安頡與龍驤將軍陸侯進攻虎牢，〔按北史，「陸侯」當作「陸俟」。〕【章：甲十六行本正作「俟」；乙十一行本同。】〔驤，思將翻。〕辛巳，拔之；君沖及滎陽太守清河崔模隆魏。〔降，戶江翻。考異曰：未書雲：「模抗節不降，投哲死。」按後魏書，模仕魏為武城男，宋書誤也。〕
秦王暮末為河西所逼，遣其臣王愷、烏訥闐請迎於魏，闐，徒賢翻，又徒見翻。〕魏人許以平涼、安定封之。暮末乃焚城邑，毀寶器，師戶萬五千，東如上邽。〔帥，讀曰率。考異曰：後魏乞伏國仁傳雲：「為赫連定所逼，遣烏訥等求迎。」宋氏胡傳雲：「茂蔓聞赫連定敗，將家戶及興國東徵欲移居上邽。」今從十六國春秋。〕至高田穀，〔田穀當在當安郡界，未及至上邽也。〕給事黃門侍郎郭恆謀劫沮渠興國以叛；事覺，暮末殺之。〔恆，戶登翻。〕夏主聞暮末將至，發兵拒之。暮末留保南安，其故地皆入於吐谷渾。〔自苑川至西平、枹罕皆乞伏氏故地。晉孝武帝太元八年，歲在癸未，乞伏國仁據隴西，南安亦其地也。〕
十一月，乙酉，魏主至平涼，夏上谷公社乾等嬰城固守；魏主使赫連昌招之，不下，乃使安西將軍古弼等將兵趣安定。〔趣，七喻翻。〕夏主自鄜城還安定，將步騎二萬北救平涼，與弼遇，弼偽退以誘之；〔將，即亮翻。騎，奇寄翻。誘，音酉。〕夏主追之，魏主使高車馳擊之，夏兵大敗，斬首數千級。夏主還走，登鶉觚原，〔鶉觚縣，前漢屬北地，後漢、晉屬安定，有鶉觚原；唐天寶元年，改曰靈臺縣，屬涇州。鶉，殊倫翻。觚，音孤。〕為方陳以自固，〔陳，讀曰陣。〕魏兵就圍之。
壬辰，加徵南大將軍檀道濟都督徵討諸軍事，師眾伐魏。〔帥，讀曰率；不同。〕
甲午，魏壽光侯叔孫建、汝陰公長孫道生濟河而南。
到彥之洛陽、虎牢不守，諸軍相繼奔敗，欲引兵還。殿中將軍垣護之以書之諫之，以為宜使竺靈秀助朱脩之守滑臺，自帥大軍進擬河北，且曰：「昔人有連年攻戰，失眾乏糧，猶張膽爭前，莫肯輕退。況今青州豐穰，濟漕流通，〔濟，子禮翻；下入濟同。〕士馬飽逸威力無損。若空棄滑臺，坐喪成業，〔喪，息浪翻。〕豈朝廷受任之旨邪！」「受」，當作「授」。彥之不從。護之，苗之子也。〔垣苗，邊將也。武帝西征長安，令苗鎮河、濟之會，俗謂之垣苗城，祖、子、孫三世皆著功名於邊垂。〕
彥之慾焚舟步走，王仲德曰：「洛陽既陷，虎牢不守，自然之勢也。今虜去我猶千里，滑臺尚有強兵，若遽南走，士卒必散。當引舟入濟，至馬耳谷口，更詳所宜。」〔馬耳谷口即馬耳關。〕彥之先有目疾，至是大動；且將士疾疫，乃引兵自清入濟。〔水經：濟水東北過壽張縣西界安民亭南，汶水從東北來注之。註雲：濟水又北，汶水注之，戴延之所謂清口也。郭緣生述徵記曰：清河首受洪水，北流濟，或謂清即濟也。禹貢：濟東北會於汶。今枯渠注巨澤，巨澤北則清水與汶會也。京相璠曰：今濟北東阿東北有故清亭，即春秋所謂清者也。是濟水通得清之目焉，亦水色清深，用兼厥稱。是故燕王曰：「吾聞齊有清濟、濁河以為固。」即此水也。〕南至歷城，焚舟棄甲，步趨彭城。〔趨，七喻翻。〕竺靈秀棄須昌，南奔湖陸，青、兗大援。長沙王義欣在彭城，將佐恐魏兵大至，〔將，即亮翻。〕勸義欣委鎮還都，義欣不從。
魏兵攻濟南，〔濟南郡治歷城。〕濟南太守武進蕭承之師數百人拒之。〔晉武帝太康二年，分丹徒曲阿立武進縣，屬晉陸郡；南渡後，屬南東海郡。今奔牛、青城、萬歲諸鎮皆其地。〕魏眾大集，承之使偃兵，開城門。眾曰：「賊眾我寡，柰何輕敵之甚！」承之曰：「今懸守窮城，事已危急，若復示弱，必為所屠，唯當見強以待之耳。」〔復，扶又翻。見，賢遍翻。〕魏人疑有伏兵，遂引去。〔承之，蕭道成之父也。〕
魏軍圍夏主數日，斷其水草，〔斷，可管翻。〕。人馬飢渴。丁酉，夏主引眾下鶉觚原。魏武衛將軍丘眷擊之，夏眾大潰，死者萬餘人。夏主中重創，單騎走，〔中，竹仲翻。創，初良翻。騎，奇寄翻。〕收其餘眾，驅民五萬，西保土邽。魏人獲夏主之弟丹楊公烏視拔、武陵公骨公候以下百餘人。是日，魏兵乘勝進攻安定，夏東平公乙鬥棄城奔長安，驅略數千家，西奔上邽。
戊戌，魏叔孫建攻孫竺靈秀於湖陸，靈秀大敗，死者五千餘人。建還屯範城。〔即東平郡之範縣城也。杜佑曰：濮州範縣，晉大夫士會之邑。〕
己亥，魏主如安定；庚子，還，臨平涼，掘塹圍之，〔掘，其月翻。塹，七豔翻。〕安慰初附，赦秦、雍之民，賜復七年。〔雍，於用翻。復，方目翻，除其賦役也。〕夏隴西守將降魏。〔將，即亮翻。降，戶江翻。〕
辛丑，魏安頡督諸軍攻滑臺。
河西王蒙遜遣尚書郎宗舒等入貢於魏，魏主與之宴，執崔浩之手以示舒等曰：「汝所聞崔公，此則是也。才略之美，於今無比。朕動止諮之，豫陳成敗，若合符契，未嘗失也。」
32魏以叔孫建都督冀、青等四州諸軍事。〔魏未得青州也，使建督諸軍經略之耳。〕
32魏尚書庫結師騎五千迎秦王暮末。〔魏書官氏志：北方諸姓，庫専官氏後改為庫氏。帥，讀曰率；下同。騎，奇寄翻；下同。〕秦衛將軍吉毗以為不宜內徙，暮末從之，庫結引還。
南安諸羌萬餘人叛秦，推安南將軍、督八郡諸軍事、廣甯太守焦遺為主，〔魏收地形志：廣寧郡治隴西鄣縣。「甯」，當作「寧」。鄣縣，後漢所置，唐為渭州隴西縣地。〕遺不從；乃劫遺族子長城護軍亮為主，〔五代志：平涼郡百泉縣，後魏置長城郡。〕帥眾攻南安。暮末請救於氏王楊難當。難當遣將軍苻獻師騎三千救之，暮末與之合擊諸羌。諸羌潰，亮奔還廣甯，暮末進軍攻之。以手令與焦遣使取亮，十二月，遺斬亮首出降，暮末進遺號鎮國將軍。秦略陽太守弘農楊顯以郡降夏。〔晉武帝分天水置略陽郡。降，戶江翻；下同。〕
辛酉，以長沙王義欣為豫州刺史，鎮壽陽。壽陽土荒民散，城郭頹敗，盜賊公行；義欣隨宜經理，境內安業，道不拾遺，城府完實，遂為盛藩。芍陂久廢，義欣脩治隄防，〔治，直之翻。〕引河水入陂，溉田萬餘頃，無復旱災。〔引肥河之水入芍陂也。復，扶又翻。〕
丁卯，夏上谷公社幹、廣陽公度洛孤出降，魏克平涼。
關中侯豆代田得奚斤、娥清等，獻於魏主。魏主以夏主之後賜代田，命斤膝行執酒以奉代田，謂斤曰：「全汝生者，代田也。」賜代田爵井陘侯，〔曹魏置關中侯，有爵未有邑，猶秦、漢之關內候爵，級在列侯下。拓跋賞豆代田，自關中候進爵井陘侯，則有邑矣，而亦非君有實土地。陘，音刑。〕加散騎常侍、右衛將軍，領內都幢將。〔百人為幢，幢有師，柔然之聖也。魏幢將主三郎衛士，直宿禁中者，自侍中已下、中散已上皆統之。將，即亮翻；下同。〕
夏長安、臨晉、武功守將皆走，關中悉入於魏。魏主留巴東公延普鎮安定，以鎮西將軍王斤鎮長安。壬申，魏主東還，以奚斤為宰士，使負酒食以從。〔宰士掌膳飲。以斤敗軍失身，辱之也。時魏有宰官尚書，宰士蓋其屬也。從，才用翻。〕
王斤驕矜不法，信用左右，調役百姓；〔調，徒弔翻。〕民不堪命，南奔漢川者數千家。魏主案治得實，斬斤以徇。〔治，直之翻。〕
右將軍到彥之、安北將軍王仲德皆下獄免官，〔下，戶嫁翻。〕兗州刺史竺靈秀坐棄軍伏誅。上見垣護之書而善之，以為北高平太守。〔南高平郡，僑郡也，屬南兗州。北高平郡，古郡也，屬兗州，治湖陸。〕
彥之之北伐也，甲兵資實甚盛，及敗還，委棄盪盡，府藏、武庫為之空虐。為，於偽翻。他日，上與羣臣宴，有荒外降人在坐。〔自南北分治，各以其封略之外為荒外。降，戶江翻。坐，徂臥翻。〕上問尚書庫部郎顧琛：「庫中仗猶有幾許﹖」琛詭對：「大十萬人仗。」〔曹魏置尚書二十三郎，庫部其一也，掌戎器、鹵簿、儀仗。琛醜林翻。〕上既問而悔之，得琛對，甚喜。琛，和之曾孫也。〔顧和見九十卷晉元帝大興元年。〕
彭城王義康與王弘並錄尚書，義康意猶怏怏，〔怏，於兩翻。〕欲得揚州，形於辭旨；以弘第曇首居中，為上所親委，愈不悅。弘以老病，屢乞駭骨，曇首自求吳郡，上皆不許。義康謂人曰：「王公久病不起，神州距宜臥治！」〔治，直之翻。〕曇首勸弘減府中文武之半以授義康，上聽割二千人，義康乃悅。〔曇，徒含翻。〕
