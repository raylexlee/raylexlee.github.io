△卷第二百三十九
唐紀五十五〔起玄黓執（壬辰）十月，盡柔兆涒灘（丙申），凡四年有奇。〕
憲宗昭文章武大聖至神孝皇帝中之上
元和七年（壬辰、八一二）
1冬，十月，乙未，魏專監軍以狀聞，〔以委兵廢懷諫立田興之狀聞，〕上亟召宰相，謂李絳曰：「卿揣魏博若符契。〔揣，初委翻。〕李吉甫請遣中使宣忍以觀其變，李絳曰：「不可。今田興奉其土地兵眾，坐待詔命，不乘此際推心撫納，結以大恩，必待敕使至彼，持將士表來為請節鉞，然後與之，〔此大歷、貞元之幣也。為，子偽翻；下亦為、正為、度為、當為同。〕則是恩出於下，非出於上，將士為重，朝廷為輕，其感戴之心亦非今日之比也。機會一失，悔之無及！」吉甫素與樞密使梁守謙相結，守謙亦為之言於上曰：「故事，皆遣中使宣勞，〔勞，力到翻。〕今此鎮獨無，恐更不諭。」〔言恐其更不諭上意也。〕土竟遣中使張忠順如委專宣慰，欲俟其還而議之。癸卯，李絳復上言：〔復，扶又翻。〕「朝廷恩威得失，在此一舉，時機可惜，柰何棄之！利害甚明，願聖心勿疑。計忠順之行，甫應過陝，〔甫，始也。陝，失冉翻。〕乞明旦即降白麻除興節度使，猶可及也。」上且欲除留後，絳曰：「興恭順如此，〔言興守朝廷法令，申版籍，請官吏，異乎河北諸鎮之為也。〕自非恩出不次，則無以使之感激殊常。」上從之。甲辰，以興為魏博節度使。忠順未還，制命已至魏州。興感恩流涕，士眾無不鼓舞。
2庚戌，更名皇子寬日惲，察曰悰，寰曰忻，寮日悟，審日恪。〔更，工衡翻。惲，於粉翻。〕
3李絳又言：「魏博五十餘年不霑皇化，〔魏博自田承嗣以來倔強拒命，至是四十九年。〕一旦舉六州之地來歸，〔六州，魏、博、貝、衛、澶、相。〕刳河朔之腹心，傾叛亂之巢穴，不有重賞過其所望，則無以慰士卒之心，使四鄰勸慕。請發內庫錢百五十萬緡以賜之。」左右宦官以為「所與太多，後有此比，將何以給之﹖」上以讈絳，〔語，牛據翻。〕絳曰：「田興不貪專地之利，不顧四鄰之患，歸命聖朝，陛下柰何愛小費而遺大計，不以收一道人心！錢用盡更來，機事一失不可復追。〔復，扶又翻。〕借使國家發十五萬兵以取六州，期年而克之，〔期，讀曰囎。〕其費豈止百五十萬緡而已乎！」上悅，日：「朕所以惡衣菲食，蓄聚貨財，正為欲平定四方；〔為，於偽翻；下同。〕不然，徒貯之府庫何為！」〔貯，丁呂翻。〕十一月，辛西，遣佑制誥裴度至魏博宣慰，以錢百五一萬緡賞軍士，六州百姓給復一年。〔復，方目翻。復，除其賦役也。〕軍愛賜，歡聲如雷。成德、兗鄆使者數輩見之，相顧失色，歎曰：「倔強者果何益乎！」〔兗鄆，印淄青、平盧軍也。鄆，音運。倔，其勿翻。強，其兩翻。〕
度為興陳君臣上下之義，興聽之，終夕不倦，待度禮極厚，請度徧至所部州縣，宣佈朝命。朝，直遙翻。奏乞除節度副使於朝廷，詔以戶部郎中河東胡証為之。〔証，之盛翻。〕興又奏所部缺官九十員，請有司注擬，行朝廷法令，輸賦稅。田承嗣以來室屋僭侈者，皆避不居。
鄆、蔡、恆遣遊客間說百方，興終不聽。〔鄆，李師道；蔡，吳少陽；恆，王承宗也。恆，戶登翻。間，古莧翻。說，輸苪翻。〕李師道使人謂宣武節度使韓弘曰：「我世與田氏約相保援，今興非田氏族，又首變兩河事，〔言田興悉心奉朝廷，變兩河藩鎮故事。〕亦公之所惡也！〔惡，烏路翻。〕我將與成德合軍討之。」弘曰：「我不知利害，知奉詔行事耳。若兵北渡河，我則以兵東取曹州！」〔朝州，李師道巡屬也。〕師道懼，不敢動。
田興既葬田季安，戲田懷諫於京師。辛巳，以懷諫為右監門衛將軍。
4李絳奏振武、天德左右良田可萬頃，請擇能吏開置營田，可以省費足食，上從之。絳命度支使盧坦經度用度，〔度支、經度，皆徒洛翻。〕四年之間，開田四千八百頃，收穀四千餘萬斛，〔「千」，當做「十」。〕歲省度支錢二十餘萬緡，邊防賴之。
5上嘗於延英謂宰相曰：「卿輩當為朕惜官，〔為，於偽翻。〕勿用之私親故。」李吉甫、權德輿皆謝不敢。李絳曰：「崔祐甫有言，『非親非故，不諳其才。』諳者尚不與官，不諳者何敢復與！但問其才器與官相稱否耳。〔諳，烏含翻。復，扶又翻。稱，尺證翻。〕若避親故之嫌，使聖朝虧多士之美，此乃偷安之臣，非至公之道也。苟所用非其人，則朝廷自有典刑，誰敢逃之！」上曰：「誠如卿言。」
6是歲，吐蕃寇涇州，及西門之外，〔先寇涇州界，進及涇州西門之外。〕驅掠人畜而去。上患之，李絳上言：「京西、京北皆有神策鎮兵，〔京西，鳳翔、秦、隴、原、涇、渭也。京北，邠、寧、丹、延、鄜、坊、慶、靈、鹽、夏、綏、銀、宥也。鎮兵註已見前。〕始，置之慾以備禦吐蕃，使與節度使掎角相應也。今則鮮衣美食，坐耗縣官，每有寇至，節度使邀與俱進，則雲申取中尉處分；〔唐神委鎮兵分屯於外，皆屬左、右神委中尉。處，昌呂翻。分，扶問翻。〕比其得報，虜去遠矣。〔比，必利翻，及也。〕縱有果銳之將，聞命奔赴，節度使無刑戮以制之，相視如平交，左右前卻，莫肯用命，何所益乎！請據所在之地士馬及衣糧、器械皆割隸當道節度使，使號令齊壹，如臂之使指，則軍威大振，虜不敢入寇矣。」上曰：「朕不知舊事如此，當亟行之。」既而神策軍驕恣日久，不樂隸節度使，〔樂，音洛。〕竟為宦者所沮而止。
八年（癸巳、八一三）
1春，正月，癸亥，以博州刺史田融為州刺史。〔融，興之兄也。〕融、興幼孤；融長，養而教之。〔兄弟皆幼失父母，而兄年差長，故長養其弟而教之。長，知丈翻。〕興嘗於軍中角射，〔角，競也。角射者，以中為勝。〕一軍莫及。融退而抶之〔抶，醜慄翻，打也。〕曰：「爾不自晦，禍將及矣！」故興能自全於猜暴之時。〔猜暴之時，謂田委安時也。〕
2勃海定王元瑜卒，弟言義權知國務。庚午，以言義為勃海王。
3李吉甫、李絳數爭論於上，前禮部尚書、同平章事權德輿居中無所可否；上鄙之。〔數，所角翻。〕辛未，德輿罷守本官。
4辛卯，賜魏博節度使田興名弘正。
5司空、同平章事於拐久留長安，鬱鬱不得志。〔二年拐入朝，見二百三十二卷。〕有梁正言者，自言與樞密使梁守謙同宗，能為人屬請，〔為，於偽翻；下同。屬，之慾翻。〕拐使其子太常丞敏重賂正言，求出鎮。久之，正言詐漸露，敏索其賂不得，〔索，山客翻。〕誘其奴，支解之，棄溷中。〔誘，音酉。溷，戶困翻，廁也。〕事覺，拐帥其子殿中少監季友等素服詣建福門請罪，門者不內；〔帥，讀曰率。唐大明宮端門曰丹鳳門，其西曰建福門。，內即納字也。〕退，負南牆而立，遣人上表，閤門以無印引不受；〔唐制；凡四方章表，皆閤門受而進之。拐方請罪，既無職印，又無內引，所以不受。〕日暮方歸，明日，復至。〔復，扶又翻。〕丁酉，拐左授恩王傅，仍絕朝謁；〔朝，直遙翻。〕敏流雷州，〔舊志：雷州，至京師六千五百一十二里。〕季友等皆貶，官僮奴死者數人；敏至秦嶺而死。〔自藍田關南出度秦嶺。〕
事連僧鑒虛。鑒虛自貞元以來，以財交權倖，受方鎮賂遺，〔遺，唯季。〕厚自奉養，吏不敢詰。至是，權倖爭為之言，上欲釋之，中丞薛存誠不可。上遣中使詣臺宣旨曰：「朕欲面詰此僧，非釋之也。」存誠對曰：「陛下必欲面釋此僧，請先殺臣，然後取之，不然，臣期不奉詔。」上嘉而從也。三月，丙辰，杖殺鑒虛，沒其所有之財。〔考異曰：實錄在二月。按長曆，二月乙酉朔，三月甲寅朔。丙辰，三月三日。甲子，武元衡入佑政事，十一日也。實錄脫不書月耳。〕
6甲子，徵前西川節度使、同平章事武元衡入佑政事。〔元和二年，武元衡出鎮西川，至是召還。〕
7夏，六月，大水。上以為陰盈之象，辛丑，出宮人二百車。
8秋，七月，【章：甲十一行本「月」下「有辛酉」二字；乙十一行本同；張校同；退齋校同。】振武節度使李光進請脩受降城，兼理河防。〔理，治也。〕時受降城為河所毀，〔河毀受降城見上卷七年。〕李吉甫請徙其徒於天德故城，〔天德故城，在東受降城西二百里大同川。乾元後，徙天德軍於永濟柵。宋白續通典作「永清柵」。其城，則隋大同城之舊墟。〕李絳及戶部侍郎盧坦以為：「受降城，張仁願所築，〔事見二百九卷中宗景龍元年。〕當磧口，據虜要衝，美水草，守邊之利地。今避河患，退二三里可矣，柰何捨萬代永安之策，徇一時省費之便 乎！況天德故城僻處确瘠，〔處，昌呂翻。確，克角翻，磽確也。瘠，土薄也。〕去河絕遠，烽候警急不相應接，虜忽唐突，勢無由知，是無故而蹙國二百里也。」及 城使周懷義奏利害，與絳、坦同。上卒用吉甫策，〔卒，子恤翻。〕以受降城騎士隸天德軍。李絳言於上曰：「邊軍徒有其數而無其實，虛費衣糧，將帥但緣私役使， 〔緣私者，並緣公役之名而私使之。〕聚貨財以結權倖而已，未嘗訓練以備不虞，此不可不於無事之時預象留聖意也。」時受降城兵籍舊四百人，及天德軍交兵，此有五十人，〔考異曰：「實錄雲：「李光進請脩東受降城兼理河防。」又云：「以中受降城及所管騎士一千一百四十人隸於天德軍。」舊傳：「盧坦與李絳謟議，以為西城張仁願所築，不可廢。」三者不同，莫知孰是。今但云受降城，所關疑也。又李司空論事雲：「中城舊屬振武有鎮兵四百人，其時割屬天德，交割惟有五十人。」人數如此不同，或者一千一百四十人是三城都數耳。〕器械止有一弓，自餘稱是。〔稱，尺證翻。〕故絳言及之。上驚曰：「邊兵乃如是其虛邪！卿曹當加按閱。」會絳罷相而止。
9乙巳，廢天威軍，〔元和初，並左、右神威為一軍，號天威軍。神威軍，本殿前射生軍也。〕以其眾隸神策軍。
10丁未，辰、漵賊帥張伯靖請降。〔辰、漵賊反，事始土卷六年。〕辛亥，【章：甲十一行本「辛」上有「九月」二字；乙十一行本同；孔本同；張校同。】以伯靖為歸州司馬，委荊南軍前驅使。〔委，屬也，付也。〕
11初，吐蕃欲作烏蘭橋，〔新志：會州烏蘭縣有烏蘭關，在縣西南。吐蕃於河上作橋。〕先貯材於河側，〔貯，丁呂翻。〕朔方常潛遣人投之於河，終不能成。虜知朔方、靈鹽節度使不佖貪，〔佖，支筆翻，又頻筆翻。〕先厚賂之，然後併力成橋，仍築月城守之。自是朔方禦寇不暇。
12冬，十月，回鶻發兵度磧南，自柳谷西擊吐蕃。〔新志：西州交河縣北二百一十里，經柳谷渡。〕壬寅振武、天德軍奏回鶻數千騎至鷿鵜泉，〔鷿鵜泉，在西受降城北三百里。鷿，扶歷翻。鵜，徒奚翻。〕邊軍戒嚴。
13振武節度使李進賢，不恤士卒；判官嚴澈，綬之子也，〔於時嚴綬尚在。綬，音受。〕以刻覈得幸於進賢。進賢使牙將楊遵憲將五百騎趣東受降城以備回鶻，所給資裝多虛估；〔資裝不給本色，虛估其價，給以他物。趣，七喻翻。〕至鳴沙，遵憲屋處〔處，昌呂翻。〕而士卒暴露；眾發，夜，聚薪環其屋而焚之，〔環，音宦。〕卷甲而還。〔還，從宣翻，又如字。〕庚寅夜，焚門，攻進賢，進賢踰城走，軍士屠其家，並殺嚴澈。進賢奔靜邊軍。〔靜邊軍在雲州西一百八十里。〕
14羣臣累表請立德妃郭氏為皇后。一以妃門宗強盛，〔妃，郭曖之女，子儀之孫女也。〕死正位之後，後宮莫得進，託以歲時禁忌，竟不許。
15丁酉，振武監軍駱朝寬奏亂兵已定，請給將士衣。上戀，以夏綏節度使張煦為振武節度使，〔煦，籲句翻。〕將夏州兵二千赴鎮，仍命河東節度使王鍔以兵二千納之，聽以便直從事。駱朝寬歸罪於其將蘇若方殺之。
16發鄭滑、魏專卒鑿黎陽古河十四里，以紓滑州水患。〔大河故瀆逕黎陽山之東，後南徙，為滑州患，故復鑿古河。〕
17上問宰相：「人言外間朋黨大盛，何也﹖」李絳對曰：自古人君所甚惡者，莫若人臣為朋黨，故小人譖君子必曰朋黨。何則﹖朋黨言之則可惡，〔惡，烏路翻。〕尋之則無跡故也。東漢之末，凡天下賢人君子，官官皆謂之黨人而禁錮之，遂以亡國。〔見漢桓、靈二帝紀。〕此皆羣小欲害善人之言，願陛下深之！夫君子固與君子合，豈可必使之與小人合，然後謂之非黨邪！」
九年（甲午、八一四）
1春，正月，甲戌，王鍔遣兵五千會張煦於善羊柵。〔「善羊」，當作「善陽」。唐朔州洽善陽縣，西北至單於府百二十里。柵蓋立於縣界。〕乙亥，煦入單于都護府，〔振武節度使，治單于都護府。〕誅亂者蘇國珍等二百五十三人。二月，丁丑，貶李進賢為通州剌史。甲午，駱朝寬坐縱亂者，杖之八十，奪色，配役定陵。〔奪色者，奪其品色也。〕
2李絳屢以足疾辭位；癸卯，罷為禮部尚書。
初，上欲相絳，先出吐承璀為淮南監軍，見上卷六年。相，息亮翻；下同。〕至是，上召還承璀，先罷絳相。甲辰，承璀至京師，復以為弓箭庫使、〔觀李絳立朝末末，亦庶乎有大臣之節矣。〕左神策中尉。〔承璀以袁師罷中尉為弓箭庫使，今遂兼為之，此憲宗之巧，蓋持兩端以觀朝議也。李絳既罷，誰敢復以為言乎！〕
3李吉甫奏：「國家舊置六胡州於靈、鹽之境，〔調露元年，於靈、夏南境以降突厥置州、麗州、含州、塞州、依州、契州，以唐人為剌史，謂之六胡州。鹽州與靈、夏接境。〕開元中廢之，更置宥州以領降戶；天寶中，宥州寄理於經略軍，〔長安四年，併六胡州為匡、長二州。開元二十六年，以之渥州，置懷恩縣，帶宥州，縣管內有榆多勒城。天寶中，王忠嗣奏置經略軍，在宥州故城東北三百里，未白曰：宥州應接天德，南援夏州，治長澤縣，本漢三寺縣地。〕寶應以來，因循遂廢。今請復之，以備回鶻，撫党項。」上從之。〔黨，底朗翻。〕夏，五月，庚申，復置宥州，理經略軍，取鄜城神策屯兵九千以實之。〔大歷六年，置肅戎軍於鄜州之鄜城。〕
先是，回鶻屢請昏，〔先，悉薦翻。〕朝廷以公主出降，其費甚廣，故未之許。禮部尚書李絳上言，以為：「回鶻兇強，不可無備；淮西窮蹙，事要經營。今江、淮大縣，歲所入賦有二十萬緡者，足以備降主之費，陛下何愛一縣之賦，不以羈縻勁虜！回鶻若得許昏，必喜而無猜，然後可以脩城塹，蓄甲兵，邊備既完，得專意淮西，功必萬全。今既未降公主而虛弱西城；〔西城，請西愛降城。〕磧路無備，更脩天德以疑虜心。〔謂徙愛降城於天德也。〕萬一比邊有警，則淮西遺醜復延歲月之命矣！〔復，扶又翻。〕儻虜騎南牧，國家非步兵三萬，騎五千，則不足以抗禦！借使一歲而勝之，其費豈特降主之比哉！」上不聽。
4乙丑，桂王綸薨。〔綸，上弟也。〕
5六月，壬寅，以河中節度使張弘靖為刑部尚書、同平章事。弘靖，延賞之子也。〔張延賞相德宗於貞元之間。〕
6翰林學士獨孤鬱，權德輿之伲也。上歎鬱之才美曰：「德輿得伲鬱，我反不及邪！」先是尚主皆取貴戚勳臣之家，〔先，悉薦翻。〕上始命宰相選公卿、大夫子弟文雅可居清貫者；〔史炤曰：貫，事也。清貫，猶言清職也。〕諸家多不願，惟杜佑孫司議郎悰不辭。〔悰，藏宗翻。〕秋，七月，戊辰，以悰為殿中少監、駙馬都尉，尚岐陽公主。公主，上長女，郭妃所生也。八月，癸巳，成昏。公主有賢行，〔行，下孟翻。〕杜氏大族，尊行不翅數十人，〔尊行之行，下浪翻。不翅，與不啻同。〕公主卑委怡順，一同家人禮度，二十年間，人未嘗以絲髮間指為貴驕。始至，則與悰謀曰：「上所賜奴婢，卒不肯窮屈，〔卒，子恤翻，終也。〕奏請納之，悉自市寒賤可制指者。」〔制指，謂可制御而指使者也。〕自是閨門落然不聞人聲。
7閏月，丙辰，彰義節度使吳少陽薨。〔考異曰：實錄，少陽卒在閏月己丑下，壬辰上，而並元濟焚舞陽言之。統紀、舊紀，少陽卒皆在九月。按舊傳曰：「少陽卒，凡四十日，不為輟朝。」唐紀：「張弘靖請為少陽廢朝贈官。」而實錄「辛丑贈少陽右僕射。」然則己丑至辛丑，才十二日耳。豈容四十日不輟朝乎！今從新紀。〕少陽在蔡州，陰聚亡命，牧養馬騾，時抄掠壽州茶山以實其軍。〔壽州有茶山。抄，楚交翻。〕其子攝蔡州刺史元濟，匿喪，以病聞，自領軍務。
上自平蜀，〔元和初平蜀。〕即欲取淮西。淮南節度使李吉甫上言：「少陽軍中上下攜離，請徙理壽州以經營之。」〔淮南節度使治揚州，欲徙治壽州以經略淮西。〕會朝廷方討王承宗，〔事見上卷四年、五年。〕未暇也。及吉甫入相，田弘正以魏博歸附。〔事見七年。〕吉甫以為汝州扞蔽東都，河陽宿兵，本以制魏博，今弘正歸順，則河陽為內鎮，不應屯重兵以示猜阻。辛酉，以河陽節度使烏重胤為汝州刺史，充河陽、懷、汝節度使，徙理汝州。己巳，弘正檢校右僕射，賜其軍錢二十萬緡，弘正曰：「吾未若移河陽軍之為喜也。」〔喜者，喜朝廷之不猜防魏博。〕
九月，庚辰，以洺州刺史李光顏為陳州刺史，充忠武都知兵馬使；〔九域志：陳州，西南至蔡州一百九十里。〕以泗州刺史令狐通為壽州防禦使。通，彰之子也。〔肅宗時，令狐彰背史思明歸順。〕丙戌，以山南東道節度使袁滋為荊南節度使，以荊南節使嚴綬為山南東道節度使。
吳少陽判官蘇兆、楊元卿、大將侯惟清皆勸少陽入朝；元濟惡之，〔惡，烏路翻。〕殺兆，囚惟清。元卿先奏事在長安，具以淮西虛實及取元濟之策告李吉甫，請討之。時元濟猶匿喪，元卿勸吉甫，凡蔡使入奏者，所在止之。少陽死近四十日，不為輟朝，但易環蔡諸鎮將帥，〔近，其靳翻。為，於偽翻；下同。朝，直遙翻。環，音宦。〕益兵為備。元濟殺元卿妻及四男以圬射堋。〔圬，哀乎翻，墁也。堋，補鄧翻，射埻也。〕淮西宿將董重質，吳少誠之伲也，元濟以為謀主。
8戊戌，加河東節度使王鍔同平章事。
9李吉甫言於上曰：「淮西非如河北，四無黨援，國家常宿數十萬兵以備之，勞費不可支也。失今不取，後難圖矣。」上將討之，張弘靖請先為少陽輟朝、贈官，遣使弔贈，待其有不順之跡，然後加兵，上從之，遣工部員外郎李君何弔祭。〔唐工部郎，掌城池土木之工役和式。〕元濟不迎敕，發兵四出，屠舞陽，〔舞陽，漢縣，唐屬許州。九域志：在州西南一百八十里。〕焚葉，〔葉，式涉翻。〕掠魯山、襄城，關東震駭。君何不得入而還。〔還，從宣翻，又如字。〕
10冬，十月，丙午，中書侍郎、同平章事趙公李吉甫薨。
11壬戌，以忠武節度副使李光顏為節度使。甲子，以嚴綬為申、光、蔡招撫使，督諸道兵招討吳元濟；〔綬，音受。〕乙丑，命內常侍知省事崔潭峻監其軍。考異曰：實錄作「談峻」。今從舊傳。戊辰，以尚書左丞呂元膺為東都留守。
12党項寇振武。
13十二月，戊辰，以尚書右丞韋貫之同平章事。
十年（乙未、八一五）
1春，正月，乙酉，加韓弘守司徒。弘鎮宣武，十餘年不入朝，頗以兵力自負，朝廷亦不以忠純待之。王鍔加【章：甲十一行本，「加」下有同字；乙十一行本同；孔本同；張校同。】平章事，弘恥班在其下，與武元衡書，頗露不平之意。朝廷方倚其形勢以制吳元濟，故遷官使居鍔上以寵慰之。
2吳元濟縱兵侵掠，及於東畿。〔東都畿也。〕己亥，制削元濟官爵，命宣武等十六道進軍討之。嚴綬擊淮西兵，小勝，不設備，淮西兵夜還襲之；二月，甲辰，綬敗於磁丘，〔磁丘」，當作「慈兵」，縣屬唐州，隋分比陽縣置，取縣界慈丘山為名，在州東北。〕卻五十餘裏，馳入唐州而守之。〔九域志：唐州，東至蔡州三百五十里。〕壽州團練使令狐通為淮西兵所敗，〔敗，褲邁翻。〕走保州城，境上諸柵盡為淮西所屠。癸丑，以左金吾大將軍李文通代之，貶通昭州司戶。
詔鄂嶽觀察使柳公綽以兵五千授安州剌史李聽，使討吳元濟，公綽曰：「朝廷以吾書生不知兵邪！」即奏請自行，許之。公綽至安州，李聽屬櫜鞬迎之。〔屬，之慾翻。櫜，姑勞翻。鞬，居言翻。〕公綽以鄂嶽都知兵馬使、先鋒行營兵馬都虞候二牒授之，選卒六千以屬聽，戒其部校曰：〔校，戶教翻。〕「行營之事，一決都將。」〔都諸部之軍者，謂之都將。〕聽感恩畏威，如出麾下。公綽號令整肅，區處軍事，〔處，昌呂翻。〕諸將無不服。士卒行營者，其家疾病死喪，厚給之，妻淫泆者，沈之於江，〔泆，質翻。沈持林翻。〕士卒皆喜曰：「中丞為我治家，〔為，於偽翻。治，直之翻。〕我何得不前死！」故每戰皆捷。公綽所乘馬，踶殺圉人，〔踶，特計翻。圉人，掌養馬者。〕公綽命殺馬以祭之，或曰：「圉人自不備耳，此良馬，可惜！」公綽曰：「材良性駑，何足惜也！」竟殺之。〔駑，音奴。〕
3河東將劉輔殺豐州剌史燕重旰，王鍔誅之，及其黨。〔燕，於賢翻。，古案翻。〕
4王叔文之黨坐謫官者，凡十年不量移，〔永貞兀年，貶王叔文之黨，事見二百三十六卷。量，音良。〕執政在憐其才欲漸進之者，悉召至京師；諫官爭言其不可，上與武元衡亦惡之，〔惡，烏路翻。〕三月，乙【嚴：「乙」改「己」。】酉，皆以為遠州剌史，官雖進而地益遠。永州司馬柳宗元為柳州剌史，朗州司馬劉禹錫為播州剌史。〔永州，古零陵郡，隋置永州，以永水為名，京師南三千二百七十四里。柳州，漢潭中縣地，隋置馬平縣，唐初置昆州，貞觀改柳州，至京師水陸相乘五千四百七十里。朗州，古武陸郡，梁置武州，隋為朗州，京師東南二千一百五十九里。播州，即漢夜郎、且蘭二國西南隅之地，漢置牂柯郡，唐置播州，京師南四千四百五十里。〕完元曰：「播非人所居，而夢得親在堂，〔劉禹錫，字夢得。〕萬無母子俱往理。」欲請於朝，願以柳易播。會中丞裴度亦為禹錫言曰：〔為於偽翻。〕「禹錫誠有罪，然母老，與其子為死別，良可傷！」上曰：「為人子尤當自謹，勿貽親憂，此則禹錫重可責也。」〔重，直用翻。〕度曰：「陛下方侍太后，恐禹錫在所直矜。」上良久，乃曰：「朕所，言以責為人子者耳；然不欲傷其親心。」退，謂左右曰：「裴度愛我終。」切明日，禹錫改連州剌史。〔連州，漢桂陽陽山地，唐置連州，以郡南有黃連嶺為名，京師南三千六百六十五里。考異曰：舊禹錫傅：「元和十年，自武陸召還，宰相復欲置之郎置。時禹錫作遊玄都觀詠，看花、君子詩，語涉譏剌，執政不悅，復出為播州剌史。」禹錫集載其詩曰：「玄都觀裏桃千樹，盡是劉郎去復栽。」按當時叔文之黨，一除遠州剌史，不止禹錫一人，豈緣此詩！蓋以此詩！蓋以此得播州惡處耳。實錄曰：「中丞裴度奏：『其母老，必與此子為死別，臣恐傷陛下孝理之風。』憲宗曰：『為子尤須慎，恐貽親之憂。禹錫更合重於他人，卿豈可以此論之！』度無以對，良久，帝改容而言曰：『朕所，言是責人子之事，然終不欲傷其所親之心。』明日，改授禹錫連州。」趙元拱唐諫諍集：「斐度日：『陛下方侍太后，以孝理天下，至如禹錫，誠合哀矜。』憲宗乃從之。明日，制授禹錫連州。即而語左右：『斐度終愛我切。』」趙璘因語錄曰：「憲宗初徵柳宗元、劉禹錫至京城，俄而柳為柳州剌史，劉為播州剌史。柳以劉須侍親，播州最為惡處，請以柳州換。上不許。宰相對曰：『禹錫有老親。』上曰：『但要與郡，豈繫母在！』裴晉公進曰：『陛下方侍太后，不合發此言。』上有愧色。劉遂改為連州。」按柳宗元墓誌，將拜疏而未上耳，非巳上而不許也。禹錫除播州時，斐度未為相。今從實錄及諫諍集。〕
宗元善為文，嘗作梓人傅，〔傅，直戀翻。〕以為：「梓人不執斧斤刀鋸之技，專以尋引、規矩、繩墨度羣木之材，〔技，渠綺翻。引羊晉翻。度，徒洛翻。〕視棟宇之制，相高深、圓方、短長之宜，指麾眾工，各趨其事，不勝任者退之。〔相，息亮翻。趨，七喻翻。勝，音升。〕大夏既成，〔夏，與廈同，胡雅翻。【章：甲十一行本正作「廈」；乙十一行本同；孔本同。】則獨名其功，受祿三位。亦猶相天下者，立綱紀、整法度，擇天下之士使稱其職，〔稱，尺證翻。〕居天下之人使安其業，能者進之，不能者退之，萬國既理，而談者獨稱伊、專、周、召，讀日邵。〕其百執事之勤勞不得紀焉。或者不知體要，衒能矜名，〔衒，熒絹翻。〕親小勞，侵眾官，聽聽於府庭，〔聽，魚隱翻，弓魚巾翻。〕而遺其大者遠者，是不知相道者也。」
又作種樹郭橐譢傅曰：「橐譢之所種，無不生且茂者。或問之，對曰：『橐譢非能使木壽且孳也。〔孳，津之翻，生也。〕凡木之性，其根欲舒，其土欲故，既植之，勿動勿慮，去不復顧。其蒔也若子，〔蒔，音侍，更種也。〕其置也若棄，則其天全而性得矣。他植者則不然，根拳而土易，愛之太恩，憂之太勤，且視而暮撫，已去而復顧，甚者爪其膚以驗其生枯，〔爪，側絞翻。〕搖其本以觀其疏密，而木之性日以離矣。唯日愛之，其實害之；雖曰憂之，其實讎之。故不我若也！為政亦然。吾居鄉見長人者，〔長，知兩翻。〕好煩其令，〔好，呼到翻。〕若甚憐焉而卒以視之。〔卒，予恤翻。〕旦暮吏來，聚民而令之，促其耕穫，督其蠶織，吾小人輟饔飧以勞吏之不暇，饔，於容翻。飧，蘇昆翻。饔飧，熱食也。勞，力到翻。〕又何以蕃吾生而安吾性邪！〔蕃，音煩。〕凡病且怠，職此故也。』」杜預曰：職，主也。〕此其文之有理者也。〔梓人傅以諭相，種樹傅以諭守今，故潀公取之，以其有資於治道也。〕
5庚子，李光顏奏破淮西兵於臨潁。
6田弘正遣其子布將兵三千助嚴綬討吳元濟。
7甲辰，李光顏又奏破淮西兵於南頓。〔南頓，漢縣，屬汝南郡，唐屬陳州。〕
8吳元濟遣使求救於恆、鄆；王承宗、李師道數上表請赦元濟，上不從。〔恆，戶登翻。鄆，音運。數所角翻。〕是時發諸道兵討元濟而不及淄青，師道使大將將二千人趣壽春，趣，七喻翻。〕聲言助官軍討元濟，實欲為元濟之援也。
師道素養刺客奸人數十人，厚資給之，其人說師道曰：〔說，輸芮翻。〕「用兵所急、莫先糧儲。今河陰院積江、淮租賦，請潛往焚之。募東都惡少年數百，劫都市，焚宮闕，則朝廷未暇討蔡，先自救腹心。此亦救蔡一奇也。」師道從之。自是所在盜賊竊發。辛亥暮，盜數十人攻河陰轉運院，殺傷十餘人，燒錢帛三十餘萬緡匹，穀三萬餘斛，於是人情恇懼。〔恇，去王翻，怯也。〕羣臣多請罷兵，上不許。
9諸軍討淮西久未有功，五月，上遣中丞裴度詣行營宣慰，察用兵形勢。度還，還，音旋，又如字。〕言淮西必可取之狀，且曰：「觀諸將，惟李光顏勇而知義，必能立功。」上悅。〔言有必克之勢，故悅。〕
考功郎中、知制誥韓愈上言，以為：「淮西三小州，〔三小州，申、光、蔡。〕殘弊困刻之餘，而當天下之全力，其破敗可立而待。〔此以大小強弱之勢言也。〕然所未可知者，在陛下斷與不斷耳。」〔斷丁亂翻。此以大曆、貞元以來積習言也。〕因條陳用兵利害，以為：「今諸道發兵各二三千人，勢力單弱，羈旅異鄉，與賊不相諳委，望風懾懼。〔諳，烏含翻。，之涉翻。〕將帥以其各兵，待之既薄，使之又 苦；或分割隊伍，兵將相失，心孤意怯，難以有功。〔將，即亮翻；下同。〕又其本軍各須資遣，道路遼遠，勞費倍多。聞陳、許、安、唐、汝、壽等州與賊連接 處，村落百性悉有兵器，習於戰鬬，識賊深淺，比來未有處分，〔比，毗至翻，近也。處，昌呂翻。分，扶問翻。〕猶願自備衣糧，保護鄉裏。若令召募，立可成 軍。賊平之後，易使歸農。〔易，以豉翻。〕乞悉罷諸道軍，募土人以代之。」又言：「蔡州士卒皆國家百姓，若勢力窮不能為惡者，不須過有殺戮。」
10丙申，李光顏奏敗淮西兵於時曲。時曲，在陳州殷水縣西南。敗，補邁翻。〕淮西兵晨壓其壘而陳，〔陳，讀曰陣，下同。〕光顏不得出，乃自毀其柵之左右，出騎以擊之。光顏自將數騎衝其陳，出入數四，賊皆識之，矢集其身如蝟毛；其子攬轡止之，〔攬，以手炍取也。〕光頻舉刃吒去。於是人爭致死，淮西兵大潰，殺數千人。上以裴度為知人。
11上自李吉甫薨，悉以用兵事委武元衡。李師道所養客說李師道曰：「天子所以銳意誅蔡者，元衡贊之也，請密往剌之。〔說，輸苪翻；下同。剌，七亦翻。〕元衡死，則他相不敢主其謀，爭勸天子罷兵矣。」師道以為然，即資給遣之。
王承宗遣牙將尹少卿奏事，為吳元濟遊說。〔為吳，於為翻。〕少卿至中書，辭指不遜，元衡吒出之；承宗又上書詆毀元衡。
六月，癸卯，天未明，元衡入朝，出所居靖安坊東門；有賊自暗中突出射之，從者皆散走，〔射，而亦翻。從，才用翻。〕賊執元衡馬行十餘步而殺之，取其顱骨而去。顱，龍都翻，首骨也。〕又入通化坊擊裴度，傷其首，墜溝中，度氈帽厚，得不死；傔人王義自後抱賊大呼，賊斷義臂而去。〔傔，苦念翻。傔，從也。呼，火故翻。斷，音短。〕京城大駭，於是詔宰相出入，加金吾騎士張弦露刃以衛之，所過坊門呵索甚嚴。〔呵，也。索，搜也。索山客翻；下大索同。〕朝士未曉不敢出門。上或御殿久之，班猶未齊。
賊遺紙於金吾及府、縣，〔遺，棄也。〕左、右金吾掌邏捕姦非。府，縣，京兆府及兩赤縣。曰：「耳急捕我，我先殺汝。」故捕賊者不敢甚急。兵部侍郎許孟容見上言：「自古未有宰相棋戶路隅而盜不獲者，此朝廷之辱也！」因涕泣。又詣中書揮涕言：「請奏起裴中丞為相，大索賊黨，窮其姦源。」戊申，詔中外所在搜捕，獲賊者賞錢萬緡，官五品；敢庇匿者，舉族誅之。於是京城大索，公卿家有複壁、重橑者皆索之。〔複壁，夾壁也。重橑，大屋覆小屋，上下施椽，其間皆可容物。橑，魯皓翻，椽也，史炤憐蕭切。〕
成德軍進奏院有恆州卒張晏等數人，行止無狀，〔無狀者，無善狀也。恆，戶登翻。〕眾多疑之。庚戌，神策將軍王士則等告王承宗遣晏等殺元衡。吏捕得宴等八人，命京兆尹裴武、監察御史陳中師鞫之。癸亥，詔以王承宗前後三表出示百僚，議其罪。
裴度病瘡，臥二，旨詔以衛兵宿其第，中使問訊不絕。或請罷度官以安恆鄆之心，上怒曰：「若罷度官，是奸謀得成，朝廷無復綱紀。吾用度一人，足破二賊。」〔史言憲宗明斷，故能成功。〕甲子，上召度入對。乙丑，以度為中書侍郎、同平章事。度上言：「淮西，腹心之疾，不得不除；具朝廷業已討之，兩河蕃鎮跋扈者，將視此為高下，不可中止。」上以為然，悉以用兵事委度，討賊甚急。初，德宗多猜忌，朝士有相過從者，〔過，古禾翻。〕金吾皆伺察以聞，〔伺，相吏翻。〕宰相不敢私第見客。度奏：「今寇盜未平，宰相宜招延四方纔與參謀議，」始請於私第見客，許之。
陳中師按張晏等，具服殺武元衡；張弘靖疑其不實，屢言於上，上不聽。戊辰，斬晏等五人，殺其黨十四人，李師道客竟潛匿亡去。〔考異曰：舊張弘靖傅曰：「初，盜殺元衡，京師索賊未得。時王承宗邸中有鎮卒張晏輩數人，行止無狀，人多意之。詔錄付御史臺御史陳中師按之，皆附致其罪，如京中所說。弘靖疑其不直，驟於上前言之；憲宗不聽。及田弘正入鄆，按簿書，亦有殺元衡者，但事曖昧，互有所說，卒未得其實。」按舊呂元膺傅：「獲李師道將訾嘉珍、門察，皆稱害武元衡者。」然則元衡之死，必師道所為也。但以元衡吒尹少卿，及承宗上表詆元衡，故時人皆指承宗耳。今從薛圖存河南記。〕
12秋，七月，庚午朔，靈武節度使李光進薨。光進與弟光顏友善，光顏先，娶其母委以家事母卒，光進後娶，光顏使其妻奉管籥，籍財物，歸於其姒。〔毛晃曰：杜預雲：兄弟之妻相謂曰姒。蓋妯娌相呼，以身年長少為名，年長曰姒，少曰娣，不以夫之長幼也。今俗呼兄之妻曰姒，弟之妻曰娣。姒，音詳裏翻。〕光進反之曰：「新婦逮事先姑，先姑命主家事，不可易也。」因相持而泣。
13甲戊，詔數王承宗罪惡，數，所具翻。絕其朝貢，曰；「其翻然改過，束身自歸。攻討之期，更俟後命。」
14八月，己亥朔，日有食之。
15師道置留後院於東都，本道人雜沓往來，吏不敢結。本道人，〔謂兗、鄆、淄、青人也。〕時淮西兵犯東畿，防禦兵悉屯伊闕；師道潛內兵於院中，至數十百人，謀焚宮闕，縱兵殺掠，己烹牛饗士，明日，將發。其小卒詣留守呂元膺亟追伊闕兵圍之；賊突出，防禦兵踵其後，敢迫，呂元膺以東都防禦使為留 守，其所統兵日防禦兵。賊出長夏門，望山而遁。〔唐六典：東都城南面三門，中日定鼎，左日長夏，右日厚載。東面三門，中日建春，南日永通，北日上東。北 面二門，東日安喜，西日徽安。西連禁苑，苑西四門，南迎秋，次遊義，次籠煙，北靈溪。考異曰：河南記曰：「賊帥訾嘉珍困於東都留後院潛召募一百餘人，兼造 置兵使，部署已定。會門子健兒有小過，被笞責之，遂使兄弟一人告河南府。當時飭兩縣驅丁壯，悉持弓矢刀棒，圍興道坊院數重。賊黨迫蹙，遞相蹂，四面矢下如雨，俄然殄滅，因縱火焚其院宇，悉為煨燼。」令從實錄。〕是時都城震駭，留守兵寡弱；元膺坐皇城門，〔唐六典：東都皇城在都城西北隅，南面三門，中日端門，左日左掖門，右日右掖門。東面一門，日賓耀。西面二門，南日麗景，元膺蓋坐於左掖門下。〕指使部分，〔分扶問翻。〕意氣自若，都人賴以安。
東都西南接鄧、虢，〔九域志：河南府，西南抵虢州界三百二十五里。稍南，抵鄧州界六百里。皆高山深林，民不耕種，專以射獵為生，人皆趫勇，趫，丘妖翻，捷也。〕謂之出棚。元膺設重購以捕賊數日，有山棚鬻鹿，賊遇而奪之，出棚走召其儕類，〔儕，士皆翻。〕且引官軍共圍之谷中，盡獲之。按驗，得其魁，及中嶽寺僧圓淨；故嘗為史思明將，勇悍過人，為師道謀，多買田於伊闕、陸渾之間，以舍山棚而衣食之。〔為師，於偽翻。舍，始夜翻。〕有訾嘉珍、門察者，〔訾，即移翻，姓也。門，亦姓也。〕潛部分以屬圓淨，圓淨以師道錢千萬，陽為治佛光寺，〔分，扶問翻。治，直之翻；下同。〕結黨定謀，約令嘉珍等竊發城中，圓淨與火於山中，集二縣山棚入城助之。〔二縣，陸渾、伊闕也。〕圓淨時年八十餘，捕者既得之，奮鎚擊其脛，不能折。〔鎚，直造翻。脛，戶定翻，腳脛。釋名曰：脛，莖也，直而長，似物莖。折而設翻。〕圓淨罵曰：「鼠子，折人脛且不能，敢稱健兒！「乃自置其脛，教使折之。臨刑，歎曰：「誤我事，不得使洛城流血！」黨與死者凡數千人。留守、防禦將二人〔留守兵之將及防禦兵之將也。〕及驛卒八人皆受其職名，〔職名，李師道私所署衙前管軍職名，給帖者也。〕為之耳目。
元膺鞫訾嘉珍、門察，始佑殺武元衡者乃師道也，元膺密以聞；以檻車送二人詣京師。上業已討王承宗，不復窮治。〔復，扶又翻。〕元膺上言：「近日藩鎮跋扈不臣，有可容貸者。至於師道謀屠都城，燒宮闕，悖逆尤甚，不可不誅。」〔悖，蒲內翻，又蒲沒翻。〕上以為然；而方討吳元濟，絕王承宗，故未暇治師道也。〔史說得憲宗心事出。〕
16乙丑，李光顏敗於時曲。
17初，上以嚴綬在河東，所遣裨將多立功，〔謂李光顏等也。〕故使鎮襄陽，〔襄陽，山南東道節度治所。〕且督諸軍討吳元濟。綬無他材能，到軍之日，賚士卒，累年之積，一朝而盡；又厚賂宦官以結聲援，擁八州之眾萬餘人屯境上，〔八州，襄、鄧、唐、隨、均、房、郢、復。〕閉壁經年，無尺寸功。裴度屢言其軍無政。
九月，癸酉，以韓弘為淮西諸軍都統。弘樂於自擅，〔樂，音洛。〕欲倚賊自重，不願淮西速平。〔考異曰：舊傳曰：「弘鎮汴州，當兩河賊之衝要，朝廷慮其異志，欲以兵柄授之，而令李光顏、烏重胤實當旗鼓，乃授弘淮西諸軍行營都統。弘雖取統帥，常不欲諸軍立功，陰為逗撓之計，每聞獻捷，輒數日不怡，其危國邀功如是。」按弘承宣武積亂之後，鎮定一方，居強寇之間，威望甚著。若有異志，與諸鎮連衡跋扈，如反掌耳。然觀其始末，未嘗失臣節。朝廷若疑其有異志而更用為都統，則光顏、重胤更受其節制，非所以防之也。且數日不怡，有何狀可尋，恐毀之過其實耳。今從其可信著。〕李光頻在諸將中戰最力，弘欲結其歡心，舉大梁城索得一美婦人，〔宣武節度治大粱。索，山客翻。〕教之歌舞絲竹，飾以珠玉金翠，直數百萬錢，遣使遺之。 〔遺，唯季翻。〕使者先玫書光顏，大【章：甲十一行本「大」上有「乃」字；乙十一行本同；張校同。】饗將士；使者進妓，容色絕世，一座盡驚。光顏謂使者 曰：「相公愍光顏羈旅，賜以美妓，荷德誠深。〔妓，渠綺翻。荷，下可翻。〕然戰士數萬，皆棄家遠來，冒犯白刃，光顏何忍獨以聲色自娛悅乎！」因流涕，座者 皆泣；〔「座」，恐當作「坐」為文從字順。〕即於席上厚以繒帛贈使者，並妓返之，曰：「為光顏多謝相公，〔繒，慈陵翻。為，於偽翻。〕光顏以身許國，誓不與逆賊同戴日月，死無貳矣！」
18冬，十月，庚子，始分山南東道為兩節度，以戶部侍郎李遜為襄、復、郢、均、房節度使；以右羽林大將軍高霞寓為唐、隨、鄧節度使。朝議以康與蔡接，故使霞寓專事攻戰，而遜調五州之賦以餉之。〔調，徒弔翻。〕
19辛丑，刑部侍郎權德輿奏：「自開元二十五年脩格式律令事類後，〔唐六典敘文法之名，格二十四篇，式三十三篇，律十二篇，令二十七篇。會要曰：開元二十五刪緝成律十二卷，律疏三十卷，式二十卷，開元新格十卷。又撰格式律令事類四十卷，以類相從便於省覽。〕至今長行敕，近刪定為三十卷，請施行。」從之。〔會要：開元十九年，裴光庭等奏令有司刪撰格後長行敕六卷，今又刪定二十五年以後長行敕為三十卷。〕
20上雖絕王承宗朝頁貢，未有詔討之。魏博節度使田弘正屯兵於其境，承宗屢敗之；〔敗，補邁翻；下同。〕弘正忿，表請擊之，上不許。表十上，〔上，時掌翻。〕及聽至貝州。丙午，夕正軍於貝州。
22庚戌，東都奏盜焚柏崖倉。
22十一月，壽州刺史李文通奏敗淮西兵。
壬申，韓弘請命眾軍合攻淮西；從之。
李光顏、烏重胤敗淮西兵於小溵水，拔其城。
乙亥，以嚴綬為太子少保。〔以討淮西無功也。〕
盜焚襄州佛寺軍儲。盡徙京城積草於四郊以備火。
丁丑，李文通敗淮西兵於固始。〔固始，前漢汝南邵之郡之寖縣，春秋之寖丘，後漢更名固始，唐屬光州。九域志：在州東北一百四十五里。〕
戊寅，盜焚獻陵寢宮、永巷。
23詔發振武兵二千，會義武軍以討王承宗。
24己丑，吐蕃款隴州塞，請互市，許之。
25初，吳少陽聞信州人吳武名，邀以為賓友，武陸不答。及元濟反，武陸以書諭之曰：「足下勿謂部曲不我欺，人情與足下一也。足下反天子，人亦欲反足下。易地而論，則其情可知矣。」
26丁酉，武寧節度使李願奏敗李師道之眾。時師道數遣兵攻徐州，〔數，所角翻。〕敗蕭、沛數縣，〔敗，補邁翻。蕭、沛皆漢縣，唐屬徐州。九域志：蕭在州西五十里。沛在州西北一百四十里。〕願悉以步騎委都押牙溫人王智興，擊破之。十二月，甲辰，智興又破師道之眾，斬首二千餘級，逐北至平陰而還。〔平陰，古肥子國，漢肥城縣之地。隋開皇十四年置榆山縣，大業初改曰平陰，取界內平陰古城為名，時屬鄆州。九域志：在州東北一百二十里。還，從宣翻，又如字。〕願，晟之子也。
27東都防禦使呂元膺請募山棚以衛宮城，從之。
28乙丑，河東節度使王鍔薨。
29王承宗縱兵四掠，幽、滄、定三鎮皆苦之，爭上表請討承宗。上欲許之，中書侍郎、同平章事張弘靖以為「兩役並興，〔兩役，謂既討淮西，弓討恆冀也。〕恐國力所不支，請併力平淮西，乃徵恆冀。」〔恆，戶登翻。〕上不為之止，〔為，於偽翻。〕弘靖及求罷。
十一年（丙申、八一六）
1春，正月，己巳，以弘靖同平章事，充河東節度使。【據章鈺資治通鑑校宋記補。】
2幽州節度使劉總奏敗成德兵，拔武強，斬首千餘級。〔敗，補邁翻。〕
3庚辰，翰林學士、中書舍人錢徽，駕部郎中、知制誥蕭俛，各解職，守本官。時羣臣請罷兵者眾，上患之，故黜徽、俛以警其餘。徽，吳人也。
4癸未，制削王承宗官爵，命河東、幽州、義武、棋海、魏專、昭義六道進討。韋貫之屢請先取吳元濟、後討承宗，曰：「陛下不見建中之事呼﹖始於討魏及齊，而蔡、燕、趙皆應，卒致朱沘之亂，〔事見二百二十六卷，止二百二十八卷。卒，子恤翻。〕由德宗不能忍數年之憤邑，欲太平之功速成故也。」上不聽。〔佳兵者不祥之器。張弘靖、韋貫之之言蓋未可厚非。〕
5甲申，盜斷建陵門戟四十七枝。
6二月，西川奏吐蕃贊普卒，新贊普可黎可足立。
7乙巳，以中書舍人李逢吉為門下侍郎、同平章事。逢吉，玄道之曾孫也。〔李玄道事太宗，為文學館學士。〕
8乙卯，昭義節度使郗士美奏破成德兵，〔郗，醜之翻。〕斬首千餘級。
9南詔勸龍晟淫虐不道，上下怨疾，弄棟節度王嵯巔弒之，立其弟勸利。勸利德嵯巔，賜姓蒙氏，謂之「大容。容，蠻言兄也。〔南詔置弄棟節度於唐姚州之地。程大昌曰：南詔有六節度，曰弄棟、永昌、銀生、劍川、拓東、麗水。南詔王姓蒙氏。嵯，昨何翻。巔，音顛。〕
10己未，劉總破成德兵，斬首千餘級。
11荊南節度使袁滋父祖墓在朗山，〔袁茲，陳袁憲之後。陳亡，憲入中國，後居蔡州朗山縣。未白曰：朗山，漢安昌縣，漢末改朗山　，以界內朗山為名。劉昫曰：朗山，漢安昌縣，隋改朗山。杜佑曰：朗山，漢朗陵縣，宋避聖祖諱，改朗山為確山。〕請入朝，欲勸上罷兵。行至鄧州，聞蕭俛、錢徽貶官；及見上，更以必克勸之，〔更，工衡翻。〕僅得還鎮。
13三月，庚午太后崩。〔太后王氏，上之母也。〕辛未，敕以國哀，諸司公事權取中書門下處分，〔只令宰相參決百司公事。處，昌呂翻。分，扶問翻。〕不置攝家宰。〔唐中世以來，天子崩，置攝家宰，倣古者百官總己以聽子家宰之制，然非能盡行古道也。〕
14壽州團練使李文通奏敗淮西兵於固始，拔鏃山。〔鏃，五高翻，又五到翻。〕己卯，唐鄧節度使高霞寓奏敗淮西兵於朗山，斬首千餘級，焚二柵。
15幽州節度使劉總圍樂壽。
16夏，四月，庚子，李光顏、烏重胤奏敗淮西兵於陸雲柵，〔陸雲柵，在塚水西西南，郾城東北，蔡人立柵於此，以陸雲為名。〕斬首三千級。
17辛亥，司農卿皇甫鎛以兼中丞權判度支。鎛始以聚斂得幸。〔鎛，補各翻。斂，力贍翻。〕
18乙卯，劉總奏破成德兵於深州，斬首二千五百級。乙丑，義武節度使渾鎬奏破成德兵於九門，殺千餘人。鎬，瑊之子也。〔渾瑊事肅、代、德有有功。〕
19宥州軍亂，逐剌史駱怡；夏州節度使田進討平之。
20五月，壬申，李光顏、烏重胤奏敗淮西兵於陵雲柵，斬首二千餘級。
21六月，甲辰，高霞寓大敗於鐵城，僅以身免。〔據舊書：霞寓自蕭陂進至文城柵，遇伏而敗。意鐵城即文城柵，以其堅不可破，故謂之鐵城耳。未白曰鐵城，在新興柵東北。新興柵，在吳房縣西南，文城東北。〕時諸將討淮西者，勝則虛張殺獲，敗則匿之；至是，大敗不可掩，始上聞，〔上，時掌翻。〕中外駭愕。宰相入見，〔見，賢遍翻。〕將勸上罷兵，上曰：「勝負兵家之常，今但當論用兵方略，察將帥之不勝任者易之，〔不勝，音升。〕兵食不足者助之耳。豈得以一將失，利，遽議罷兵邪！」於是獨用裴度之言，他人言罷兵者亦稍息矣。己酉，霞寓退保唐州。
上責高霞寓之敗，霞寓稱李遜應接不至。〔李遜主餉，霞寓軍因得以罪歸之。〕秋，七月，【章：甲十一行本「月」下有「丁丑」二字；乙十一行本同；孔本同；張校同。】貶霞寓為歸州剌史，〔歸州，故之秭歸，吳立建平郡，唐置歸州，京師南二千二百六十八里。〕遜亦左遷恩王傅。〔恩王連，代宗之子。〕以河南尹鄭權為山南東道節度使。以荊南節度使袁滋為彰義節度、申，光，蔡唐，隨，鄧觀察使，以唐州為理所。
壬午，宣武軍奏破郾城之眾二萬，殺二千餘人，捕虜千餘人。
22田弘正奏破成德兵於南宮，殺二千餘人。
23中書侍郎、同平章事韋貫之，性高簡，好甄別流品，〔好，呼到翻。甄，稽延翻，察也。別，彼列翻。〕又數請罷用兵；〔數，所角翻。〕左補闕張宿毀之於上，雲其朋黨，八月，壬寅，貫之罷為吏部侍郎。
24諸軍討王承宗者互相觀望，獨昭義節度使郗士美引精兵壓其境；己未，士美奏大破承宗之眾於柏鄉，殺千餘人，降者亦如之，為三里以環柏鄉。〔柏鄉，漢縣，屬鉅鹿郡，故城在今縣西南十七里，今治在彭水之陽，隋所置也，屬趙州。未白曰：趙州柏鄉縣，春秋時晉鄗邑地。漢置鄗縣，光武改曰高邑；北齊天保六年移高邑縣於漢房子縣東界，今高邑縣是也。隋開皇十六年，於漢縣故城南十八里置柏鄉縣，遙取漢柏鄉之名。宋省柏鄉為鎮，屬高邑。環，音宦。〕
25庚申，葬莊憲皇后於豐陵。
26九月，乙亥，右拾遺獨孤朗坐請罷兵，貶興元府倉曹。朗，及之子也。〔獨孤及事代宗，為六長於論議。〕
27饒州大水，漂失四千七百戶。
28丙子，以韋貫之為沛南觀察使，猶坐前事也。〔前事，謂請罷用兵也。〕辛巳，以吏部侍郎韋顗、考功員外郎韋處厚等皆為遠州刺史，張宿讒之，以為貫之之黨也。顗，見素之孤；〔韋見素，天寶末為相。〕處厚，敻之九世孤也。〔韋敻，後周韋孝寬之兄。敻，翾正翻。〕
29乙酉，李光顏、烏重胤奏拔吳元濟陵雲柵。丁亥，光顏又奏拔石、越二柵；壽州奏敗殷城之眾，拔六柵。〔殷城，漢期思縣，屬汝南郡，宋置苞信縣，隋改曰殷城，唐屬光州。按九域志，固始縣有殷城鎮。〕
30冬，十一月，壬戌朔，容管奏黃洞蠻為寇。又醜，邕管奏擊黃洞蠻，郤之，復賓、蠻等州。〔「賓蠻」當作「賓巒」。武德四年，以故秦桂林郡地置淳州，永貞元年更名巒州。〕
32李師道聞拔陵雲柵而懼，詐請輸款；上以力未能討，加師道檢校司空。
33王鍔家二奴告鍔子稷改父遺表，匿所獻家財，〔去年王鍔薨。〕上命鞫於內仗，〔新書儀衛志：凡朝會之杖，三衛蕃上，分為五仗，號衙內五衛：一日供奉杖，以左右衛為之；二日親仗，以親衛為之；三日勳仗，以勳衛為之；四曰翊仗，以翊衛為之；五曰散手仗，以親、勳翊衛為之。皆帶刀捉仗，列坐東西廊下。每月以四十六人立內郎閻外，號曰內仗，以左、右金吾將軍、當上中郎將一人押之。〕遣中使詣東都檢括鍔家財。裴度諫曰：「王鍔既沒，其所獻之財已為不少。今又因奴告檢括其家，臣恐諸將帥聞之，各以身後為憂。」上遽止使者。己巳，以二奴付京兆，杖殺之。
34庚子，以給事中柳公綽為京兆尹。公綽初赴府，〔赴京兆府，初治事也。〕有神策小將躍馬棋衝前導，公綽駐馬，杖殺之。明日，入對延英，上色甚怒，詰其專殺之狀，對曰：「陛下不以臣無似，〔無似，猶言不肖也。〕使待罪京兆。京兆為輦轂師表，今視事之初，而小將敢爾唐突，此乃輕陛下詔命，非獨慢臣也。臣知杖無禮之人，不知其為神策軍將也。」上曰：「何不奏﹖」對曰：「臣職當杖之， 不當奏。」上曰：「誰當奏者﹖」對曰：「本軍當奏；若死於街衢，金吾街使當奏；〔金吾左右街使各一人，掌分察六街徼巡。凡城內坊角有武候鋪，衛士、彍騎分 守，大城門百人，大鋪三十人，小城門二十人，小鋪五人。日暮，鼓八百聲而門閉。乙夜，街使以騎卒巡行叫呼，武官暗探。五更二點，鼓自內發，諸街鼓承振，坊 市門皆啟，鼓三千檛而止。〕在坊內，左右巡使當奏。」〔程大昌雍錄曰：長安四郭之內，縱橫皆十坊，大率當為百坊，亦有一面不蕾十坊者，故六典曰一百一十坊也。坊皆有垣、有門，隨晝夜鼓聲以行啟閉。巡使掌左右街百坊之內謹啟閉徼巡者也。宋白曰：廣德二年九月，命御史中丞兼戶部侍郎王延昌充左巡使，御史中丞源休充右巡使。辛亥，源休充都左、右巡使。元和八年薛存誠奏：得兩巡御史狀，以承平舊例，兩街本屬臺司，其所由，每月衙集，動靜申報。如所報差繆，舉勘悉在臺中。又按唐監察御史十員，裏行五員，掌內外糾察，分為左右巡，糾察違失，以承天朱雀街為界，每月一代，將晦，即巡刑部、大理、東西徒坊、金吾及縣獄。〕上無以罪之，退，謂左右曰：「汝曹須作意此人，〔言須為此人作意，務自謹敕。〕朕亦畏之。」〔考異曰：柳氏敘訓曰：「公穆宗朝為大京兆，有禁軍校冒騶卒唱，駐馬斃之。明日，延英對上云云。朝退，上顧左右曰：『爾輩大須作意，如此神采，我亦怕他。』」因話錄曰：「憲宗正色詰公專殺之狀，公曰：『京兆尹在取則之地，臣初受陛下獎擢，軍中偏裨，躍馬衝過，此乃輕陛下法，不獨試臣。臣杖無禮之人，不打神策軍將。』」按公綽，憲宗、穆宗朝俱嘗為京兆尹。此事恐非穆宗所能為，敘訓之誤也。今從因話錄。〕
35討淮西諸軍近九萬，〔近，其靳翻。〕上怒諸將久無功，辛巳，命知樞密梁守謙宣慰，因留監其軍，授以空名告身五百通及金帛，以勸死事。庚寅，先加李光頻等檢校官，而詔書切責，示以無功必罰。
36辛卯，李文通奏敗淮西兵於固始，斬首千餘級。
37十二月，壬寅，程執恭奏敗成德兵於長河，〔長河，漢信都廣川縣地。隋於廣川縣東八十里置長河縣，元和四年移就白橋，於永濟河西岸置縣；十年又置於河東小胡城，屬德州。〕斬首千餘級。
38義武節度使渾鎬與王承宗戢屢勝，遂引全師壓其境，距州三十里而軍。〔恆，戶登翻。〕承宗懼，潛遣兵入鎬境，焚掠城邑，人心始內顧而搖。會中使督其戰，鎬 引兵進薄恆州，〔薄，伯各翻。〕與承宗戰大敗，奔還家州。〔大域志：恆州至定州一百三十五里。〕丙午，詔以易州剌史陳楚為義武節度使，軍中聞之，掠鎬及家人衣，至於慙露。〔慙，郎果翻。〕陳楚馳入定州，〔易州，南至定州百四十里。〕鎮遏亂者，斂軍中衣以歸鎬，〔斂軍中所掠鎬家之衣也。〕以兵衛送還朝。〔朝，直遙翻。〕楚，定州人，張荿昭之甥也。〔史言河朔之人習於叛亂，知奉其帥之親黨而已。〕
39丁未，以翰林學士王涯為中書侍郎、同平章事。
40袁滋至唐州，去斥候，〔去，羌呂翻。〕止其兵不使犯吳元濟境，〔袁滋所謂「開門揖盜」者也。〕元濟圍其新興柵，〔新興柵，當在唐州東北界，新立之以備蔡人。〕滋卑辭以請之，元濟由是不復以滋為意。〔復，夫又翻。〕朝廷知之，甲寅，以太子詹事李愬為唐、隨、鄧節度使。愬，聽之兄也。〔愬、聽皆李晟之子。〕
41初置淮、穎水運使。楊子院米自淮陰泝淮入穎，至項城入塚，〔據舊史，時運米拆淮至壽州四十里，入潁口，又拆流至潁州沈丘界，五百里至於項城，又泝流五百里入塚河，又三百里輸於郾城，得米五十萬石，茭五百萬束，省汴運之費七萬六千緡。項城，漢項縣，屬汝南郡，唐屬陳州。九域志：在州東南七十里。據水經註，塚水，汝水之別流。潁水至古南頓縣，與塚水合。唐之塚水縣，漢汝陽縣地也。〕輸於郾城，以饋討淮西諸軍，省汴運之費七萬餘緡。〔郾，音偃。〕
42己未，容管奏黃洞蠻屠巖州。〔容管統容、辨、白、牢、欽、巖、禺、湯、瀼、古等州。 〕
