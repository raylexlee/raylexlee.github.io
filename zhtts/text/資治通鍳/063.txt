△卷第六十二
漢紀五十四〔起柔兆困敦（丙子），盡著雍攝提格（戊寅），凡三年。〕
孝獻皇帝丁
建安元年（丙子、一九六）
①春，正月，癸酉，大赦，改元。
②董承、張楊欲以天子還雒陽，楊奉、李樂不欲，由是諸將將更相疑貳。〔更，工衡翻下更有同。〕二月，韓暹攻董承，承奔野王。〔野王，張楊所屯也。暹，息廉翻。〕韓暹屯聞喜，胡才、楊奉之塢鄉。〔郡國志：河南緱氏縣西南有塢聚。〕胡才欲攻韓暹，上使人喻止之。
③汝南、潁川黃巾何儀丟擁眾附袁術，曹操擊破之。
④張楊使董承先繕脩雒陽宮。太僕趙岐為承說劉表，使遣兵詣雒陽，助脩宮室；軍資委輸，前後不絕。〔為，於偽翻。說，輸芮翻。委，於偽翻。流所聚曰委。毛晃曰：凡以物送之曰輸，則音平聲；指所送之物曰輸，則音去聲。委輸之委，亦音去聲。〕夏，五月，丙寅，帝遣使至楊奉、李樂、韓暹營，求送至雒陽，奉等從詔。六月乙未，車駕幸聞喜。
⑤袁術攻劉備以爭徐州，備使司馬張飛守下邳，自將拒術於盱眙、淮陰，〔郡國志：盱眙、淮陰二縣屬下邳國。盱眙，音籲怡。〕相持經月，更有勝負。〔更，工衡翻。〕下邳相曹豹，陶謙故將也，與張飛相失，飛殺之，城中乖亂。袁術與呂布，勸令襲下邳，許助以軍糧。布大喜，引軍水陸下。〔布去年奔備，蓋屯於下邳之西。〕備中郎將丹陽許耽開門迎之。張飛敗走，布虜備妻子及將吏家口。備聞之，引還，比至下邳，〔比，必寐翻。下比相同。〕兵遺。備收餘兵東取廣陵，與袁術戰，又敗，屯於海西，〔前漢志，海西縣，屬東海郡；續漢志，屬廣陵郡。考異曰：蜀志備傳於此雲，「楊奉、韓暹寇徐、揚間，備邀擊，盡斬之。」按暹、奉後與呂布同破袁術，於時未死也；備傳為誤。〕飢餓困踧，〔踧，子六翻。〕吏士相食，從事東海麋竺家財助軍。備請降於布，〔降，戶江翻。〕布亦忿袁術運糧不繼，乃召備，復以為豫州刺史，與並勢擊術，使屯小沛。〔賢曰：高祖本泗水郡沛縣人，及得天下，改泗水為沛郡，小沛即縣。宋白曰：郡國志雲：古偪陽國，漢為沛縣，而沛郡理相城，以沛縣為小沛。考異曰：備傳雲：「遣關羽守下邳」，此在布敗後；備傳誤也。〕布自稱徐州牧。
布將河內郝萌夜攻布，布科頭袒衣，走詣都督高順營。〔科頭，不冠露髻也。今江東人猶謂露髻為科頭。〕順即嚴兵入府討之，萌敗走；比明，萌將曹性擊斬萌。
⑥庚子，楊奉、韓暹奉帝東還，張楊以糧迎道路。秋，七月，甲子，車駕至雒陽，幸故中常侍趙忠宅。丁丑，大赦。八月，辛丑，幸南宮楊安殿。張楊以為己功，故名其殿曰楊安。楊謂諸將曰：「天子當與天下共之，朝廷自有公卿大臣，楊當出扞外難。」〔難，乃旦翻。〕遂還野王，楊奉亦出屯梁，〔郡國志：梁縣，屬河南尹，春秋之梁國也。〕韓暹、董承並留宿衛。癸卯，以安國將軍張楊為大司馬，楊奉為車騎將軍，韓暹為大將軍、領司隸校尉，皆假節鉞。
是時，宮室燒盡，百官披荊棘，依牆壁間，州郡各擁強兵，委輸不至；羣僚飢乏，尚書郎以下自出採電，〔續漢志：尚書侍郎三十六人，四百石。本註曰：一曹有六人，主作文書起草。蔡質漢儀曰：尚書郎初從三署詣臺試，初上臺稱守尚書郎中，滿歲稱尚書郎，三年稱侍郎。賢曰：電，音呂。埤蒼曰：穭，自生也。電，與穭同。〕或飢死牆壁間，或為兵士所殺。
⑦袁術以讖言「代漢者當塗高」，自雲名字應之。〔賢曰：「當塗高」者，魏也。然術自以「術」及「路」皆是塗，故云應之。〕又以袁氏出陳，為舜後，以黃代赤，德運之次，〔賢曰：陳大夫轅濤塗，袁氏其後也，五行火生土，故云以黃代赤。〕遂有僭逆之謀。聞孫堅得傳國璽，〔事見五十九卷初平元年。〕拘堅妻而奪之。及聞天子敗於曹陽，〔事見上卷興平二年。〕乃會羣下議稱尊號；眾莫敢對。主簿閻象進曰：「昔周自後稷至於交王，積德累功，參分天下有其二，猶服事殷。〔國語曰：后稷勤周，十五代而王。毛詩國風序曰：國君積行累功以致爵位。論語，孔子曰：三分天下有其二，以服事殷。〕明公雖奕世克昌，未若有周之盛；漢室雖微，未若殷紂之暴也！」術默然。
術聘處士張範；〔處，昌呂翻。〕範不往，使其弟承謝之。術謂承曰：「孤以土地之廣，士民之眾，欲徼福齊桓，擬跡高祖，何如﹖」〔徼，一遙翻。〕承曰：「在德不在強。夫用德以同天下之慾，雖由匹夫之資而興霸王之功，不足為難。若荀欲僭擬，幹時而動，眾之所棄，誰能興之！」術不悅。
孫策聞之，與術書曰：「成湯討桀稱『有夏多罪』，〔尚書湯誓曰：有夏多罪，天命殛之。夏，戶雅翻。〕武王伐紂曰『殷有重罰』，〔史記：武王徧告諸侯曰：殷有重罰，不可不伐。〕此二主者，雖有聖德，假使時無失道之過，無由逼而取也。今主上非有惡於天下，徒以幼小，脅於強臣，異於湯、武之時也。且董卓貪淫驕陵，志無紀極，至於廢主自興，亦猶未也，而天下同心疾之，況效尤而焉者乎！〔左傳曰：尤而效之，罪又甚焉。〕又聞幼主明智聰敏，有夙成之德，〔夙，早也。〕天下雖未被其恩，鹹歸心焉。使君五世相承，〔賢曰：安生京，京生陽，陽生逢，逢生術，凡五代。被，皮義翻。〕為漢宰輔，榮寵之盛，莫與為比，宜效忠守節，以報王室，則旦、奭之美，率土所望也。時人多惑圖緯之言，妄牽非類之文，苟以悅主為美，不顧成敗之計，古今所慎，可不孰慮！〔孰，與熟通。〕忠言逆耳，〔前書：張良曰：忠言逆耳，利於行。〕駮議致憎，〔賢曰：駮，雜也，議不同也；言以持異議致憎疾也。駮，北角翻。〕苟有益於尊明，無所敢辭。」術始自以為有淮南之眾，料策必與己合，及得其書，愁沮發疾。〔沮，在呂翻。〕既不納其言，策遂與之絕。
⑧曹操在許，〔郡國志，許縣，屬潁川郡，帝既徙都，改曰許昌。杜佑曰：漢許昌故城，在今縣南三十里。宋白曰：在今縣西南四十里。〕謀迎天子。眾以為「山東未定，韓暹、楊奉，負功恣睢，未可卒制。」〔睢，香萃翻。恣睢，暴戾之貌。卒，讀曰猝。〕荀彧曰：「昔晉文公納周襄王而諸侯景從，〔賢曰：左傳：狐偃言於晉侯曰：「求諸侯莫如勤王，諸侯信之，且大義也。」晉侯以左師逆王，王入於王城，取太叔於溫，殺之於隰城，遂定霸業，天下服從。師古曰：景從，言如景之從形也。〕漢高祖為義帝縞素而天下歸心。〔事見九卷高祖三年。為，於偽翻。〕自天子蒙塵，〔蒙，冒也，言播越在草莽，蒙冒塵埃也。〕將軍首唱義兵，徒以山東擾亂，未遑遠走赴。今鑾駕旋軫，〔鄭玄註周禮曰：軫，車後橫木也。〕東京榛蕪，義士有存本之思，兆民懷感舊之哀。誠因此時，奉主上以從人望，大順也；秉至公以服天下，大略也；扶弘義以致英俊，大德也。四方雖有逆節，其何能為，韓暹、楊奉，安足恤哉！若不時定，使豪傑生心，後雖為慮，亦無及矣。」操乃遣揚武中郎將曹洪將兵西迎天子，〔西漢有中郎將，東漢分置三署、虎賁、羽林中郎將，建安之後，羣雄兵爭，自相署置，始有名號中郎將。〕董承等據險拒之，洪不得進。〔考異曰：魏志此事在正月，而荀彧傳迎天子在都雒後。今從傳。〕
議郎董昭，以楊奉兵馬最強而少黨授，〔少，詩沼翻。〕作操書與奉曰：「吾與將軍聞名慕義，便推赤心。今將軍拔萬乘之艱難，反之舊都，〔乘，繩證翻。〕翼佐之功，超世無疇，何其休哉！方今羣兇猾夏，〔孔安國曰：猾，亂也。夏，華夏。夏，戶雅翻。〕四海未寧，神器至重，事在維輔；必須眾賢以清王軌，誠非一人所能獨建，心腹四支，實相恃賴，一物不備，則有闕焉。將軍當為內主，吾為外援，今吾有糧，將軍有兵，有無相通，足以相濟，死生契闊，相與共之。」〔毛萇曰：契闊，勤苦也；此蓋謂死也，生也，處勤苦之中，相與共之也。契，苦結翻。〕奉得書喜悅，語諸將軍曰：「兗州諸軍近在許耳，有兵有糧，國家所當依仰也。」〔語，牛倨翻。仰，牛向翻。〕遂共表操為鎮東將軍，襲父爵費亭侯。〔操祖曹騰封費亭侯，養子嵩襲爵，今以操襲嵩爵也。郡國志：沛國酇縣有費亭，曹騰所封也。應劭曰：酇，音嵯。師古曰：王莽改酇曰贊治，則此縣亦有贊音。晉地道記：山陽郡湖陵縣西有費亭城，魏武帝初所封。考異曰：魏志在六月，而董昭傳在都雒後。今從傳。〕
韓暹矜功專恣，董承患之，因潛召操；操乃將兵詣雒陽。既至，奏韓暹、張楊之罪。暹懼誅，單騎奔楊奉。帝以暹、楊有翼車駕之功，詔一切勿問。辛亥，以曹操領司隸校尉、錄尚書事。操於是誅尚書馮碩等三人，討有罪也；〔袁宏紀曰：誅碩及議郎侯祈、侍中壼崇。〕封衛將軍董承等十三人為列侯，賞有功也；〔宏紀曰：封衛將軍董承、輔國將軍伏完、侍中丁種輔（輯）、尚書僕射鍾繇、尚書郭溥、御史中承董芬、彭城相劉艾、馮翊韓斌、東郡太守楊眾、議郎羅卲、伏德、趙蕤為列侯。〕贈射聲校尉沮儁為弘農太守，矜死節也。〔沮儁死，事見上卷興平二年。沮，子餘翻。〕
操引董昭並坐，問曰：「今孤來此，當施何計﹖」昭曰：「將軍興義兵以誅暴亂，入朝天子，輔翼王室，此五霸之功也。此下諸將，人殊意異，未必服從，今留匡弼，事勢不便，惟有移駕幸許耳。然朝廷播越，新還舊京，遠近跂望，〔跂，渠宜翻，舉足也。〕冀一朝獲安，今復徙駕，不厭眾心。〔復，扶又翻。厭，於謟翻，又如字。〕夫行非常之功，願將軍算其多者。」〔凡舉事有劉亦有害，惟算其利多而害少者行之。〕操曰：「此孤充志也。楊奉近在梁耳，聞其兵精，得無為孤累乎﹖」〔累，力偽翻；下同。〕昭曰：「奉少黨援，心相憑結，鎮東、費亭之事，皆奉所定，宜時遣使厚遺答謝，以安其意。〔少，詩沼翻。遺，於季翻。〕說『京都無糧，欲車駕暫幸魯陽，〔魯陽縣，屬南陽郡。〕魯陽近許，轉運稍易，〔近，其靳翻。易，以豉翻。〕可無縣乏之憂。』〔縣，讀曰懸。〕奉為人勇而寡慮，必不見疑，比使往來，〔比，必寐翻。使，疏吏翻。〕足以定計，奉何能為累！」操曰：「善！」即遣使詣奉。庚申，車駕出轘轅而東，〔河南緱氏縣有轘轅關。轘，音環。〕遂遷都許。己巳，幸曹操營，以操為大將軍，封武平侯。〔武平縣，屬陳國。此取其以神武平禍亂也。宋白曰：毫州鹿邑縣，後漢於今縣東北置武平縣，隋改為鹿邑，取故鹿邑城為名，其古鹿邑城在縣西十三里，春秋鹿鳴地也。〕始立宗廟社稷於許。
⑨孫策將取會稽。〔會，工外翻。〕吳人嚴白虎等眾各萬餘人，處處屯聚，諸將欲先擊白虎等。策曰：「白虎等羣盜，非有大志，此成禽耳。」遂引兵渡浙江。〔浙，之舌翻。〕會稽功曹虞翻說太守王朗曰：「策善用兵，不如避之。朗不從。發兵拒策於固陵。
策數渡水戰，不能克。策叔父靜說策曰：「朗負阻城守，難可卒拔。查瀆南去此數十里，宜從彼據其內，〔說，輸芮翻。數，所角翻。卒，讀曰猝。水經註：浙江東逕固陵城北。昔范蠡築城於浙江之濱，言可以固守，謂之固陵，今之西陵也。浙江又東逕柤塘，謂之柤瀆，孫策襲王朗所從出之道也。裴松之曰：查，音祖加翻。〕所謂攻其無備，出其不意者也。」策從之，夜，多然火為疑兵，分軍投查瀆道襲高遷屯。〔裴松之曰：按今永興縣有高遷橋。沈約曰：永興本漢餘暨縣，吳更名。蔡邕嘗經會稽高遷亭，取椽竹以為笛，即其處也。〕朗大驚，遣故丹陽太守周昕等帥兵逆戰，〔帥，讀曰率。〕策破昕等，斬之。朗遁走；虞翻追隨營護朗，浮海至東冶，〔前漢志：冶縣，屬會稽郡。師古曰：故閩越地；光武改曰章安。晉志曰：建安郡故秦閩中郡，漢高祖五年，以立閩越王；及武滅之，徙其人，名為東冶；後漢改為候官都尉；及吳，置建安郡。洪氏隸釋據西漢志曰：會稽西部都尉治錢唐，南部都尉治回浦。李宗諤圖經曰：文帝時，以山陰為都尉治；元狩中，徙治錢唐，為西部；元鼎中，又立東部都尉，治冶；光武改回浦為章安，以冶立東候官。吳孫亮傳曰：五鳳中，以會稽東部為臨海郡。孫休傳：永安中，以會稽南部為建安郡。沈約宋志曰：東陽太守本會稽西部都尉。又曰：臨海太守本會稽東部都尉。前漢都尉治鄞，後漢分會稽為吳郡，疑是都尉徙治章安。續漢志：章安故冶，光武更名。晉太康記：本鄞縣南之回浦鄉，章帝立。未詳孰是。又曰：司馬彪雲：章安是故冶。然則臨海亦冶地也。張勃吳錄曰：是句踐冶鑄之所，後分為會稽東、南二部都尉：東部，臨海是也；南部，建安昃也。杜佑通典曰：後漢改冶縣為候官都尉，後分冶縣為會稽東南二都尉，今福州是南部，台州是東部。又曰：二漢會稽西部都尉理婺州。數說異同，各有脫誤，嘗參訂之。自秦置會稽郡，其治在今吳門；至順帝分置吳郡，而會稽徙郡於山陰。以浙江為兩郡之境，故錢唐在西漢時屬會稽，所以為西部治所；及會稽移於浙東，則西部亦移於婺女。回浦後改章安，乃會稽之東部，今台州蓋其地。冶縣則是南部，在吳屬建安郡，至唐遂為福州。太康記嘗雲：回浦本鄞之南鄉，或雲東部治鄞，因致休文之疑。然鄞及回浦皆西漢縣名，謂西漢割鄞而置縣，或未可知。至章帝時，回浦已非鄉矣。太康所紀，亦誤也。前志註會稽之冶縣雲：本閩越地。續志曰：章安，故冶，閩越地，光武更名。因脫其中數字，故劉昭補註惑於太康記，而休文復不能剖判也。當雲章安故回浦，章帝更名；東候官，故冶，閩越地，光武更名：於文乃足。此郡之末有「東部侯國」四字，卻是衍文，侯與候相近，而南部所治，故文有錯亂。班史註回浦為南部。司馬彪謂章安是故冶，張勃謂分冶為東、南二都尉，杜佑謂二漢西部皆在婺女，圖經以冶為東部，皆誤也。餘按洪說甚詳，其言錢唐，時屬會稽，所以為西部治所，此語亦恐有未安處。〕策追擊，大破之，朗乃詣策降。〔降，戶江翻。〕
策自領會稽太守，復命虞翻為功曹，待以交友之禮。策好遊獵，〔好，呼到翻。〕翻諫曰：「明府喜輕出微行，從官不暇嚴，〔喜，許記翻。從，才用翻。〕吏卒常苦之。夫君人者不重則不威，〔重，尊重。威，威嚴。言不尊重，則無威嚴。〕故白龍魚服，困於豫且；〔張衡東京賦之辭，註雲：說苑曰：吳王欲從民飲酒，伍子胥諫曰：「不可。昔白龍下清泠之淵，化為魚，漁者豫且射中其目。白龍上訴天帝。曰：『當是之時，若安置而形﹖』白龍對曰：『我下清泠之淵，化為魚。』天帝曰：『魯固人之所射也，豫且何罪！』夫白龍，天帝貴畜也；豫且，宋國之賤臣也。白龍不化，豫且不射。今棄萬乘之位而從布衣之士飲酒，臣恐其有豫且之患矣。」王乃止。且，子餘翻。〕白蛇自放，劉季害之。〔事見七卷秦二世元年。〕願少留意！」〔少，詩沼翻。〕策曰：「君言是也。」然不能改。〔為策死於輕出張本。〕
⑩九月，司徒淳于嘉、太尉楊彪、司空張喜皆罷。
車駕之東遷也，楊奉自梁欲邀之，不及。冬，十月，曹操徵奉，奉南奔袁術，遂攻其梁屯，拔之。
詔書下袁紹，責以「地廣兵多，而專自樹黨，〔下，假稼翻；下之下同。樹黨，謂以子譚為青州刺史，熙為幽州刺史，外甥高幹為幷州刺史。〕不聞勤王之師，但擅相討伐。」〔謂與公孫瓚相攻也。〕紹上書深自陳愬。戊辰，以紹為太尉，封鄴侯。紹恥班在曹操下，怒曰：「曹操當死數矣，〔數，所角翻；下同。〕牛輒救存之，〔操自滎陽汴水之敗，收兵從紹於河內，紹表為東郡太守；呂布襲取兗州，紹復與操連和，欲令其遣家居鄴也。〕今乃挾天子以令我乎！」表辭不受。操懼，請以大將軍讓紹。丙戌，以操為司空，行車騎將軍事。
操以荀彧為侍中，守尚書令。操問彧以策謀之士，彧薦其從子蜀郡太守攸〔攸既免董卓之禍，復闢公府，舉高第，遷任城相，不行；以蜀險固，人民殷盛，求為蜀郡太守，道絕，不得至，駐荊州。從，才用翻；下同。〕及潁川郭嘉。操徵攸為尚書，與語，大悅，曰：「公達，非常人也。〔荀攸，字公達。〕吾得與之計事，天下當何憂哉！」以為軍師。
初，郭嘉往見袁紹，紹甚敬禮之，居數十日，謂紹謀臣辛評、郭圖曰：「夫智者審於量主，〔量，音良。〕故百全而功名可立。袁公徒欲效周公之下士，而不知用人之機，多端寡要，好謀無決，欲與共濟天下大難，定霸王之業，難矣。〔好，呼到翻。大難，乃旦翻。〕吾將更舉而求主，〔更，工衡翻，改也。〕子盍去乎！」二人曰：「袁氏有恩德於天下，人多歸之，且今最強；去將何之！」嘉知其寤，不復語，〔復，扶又翻。〕遂去之。操召見，與論天下事，喜曰：「使孤成大業者，必此人也！」嘉出，亦喜曰：「真吾主也！」操表嘉為司空祭酒。〔陳壽三國志作「司空軍祭酒」，此逸「軍」字。晉志曰：當塗得志，潛平諸夏，初置軍師祭酒，參掌戎律。〕
操以山陽滿寵為許令，操從弟洪，有賓客在許界數犯法，寵收治之，洪書報寵，〔報，告也。前書，霍顯曰：「少夫幸報我以事。」數，所角翻。治，宜之翻。〕寵不聽。洪以白操，操召許主者，〔主者，許縣主史也。〕寵知將欲原客，乃速殺之。操喜曰：「當事不當爾邪！」
北海太守孔融，負其高氣，志在靖難，而才疏意廣，訖無成功。〔訖，竟也，終也。難，乃旦翻。〕高談清教，盈溢官曹，辭氣清【章：甲十一行本「清」作 「溫」；乙十一行本同；孔本同；熊校同。】雅，可玩而誦，論事考實，難可悉行。但能張磔網羅，〔磔，陟格翻，開也。〕而目理甚疏；造次能得人心，〔造，七 到翻。〕久久亦不願附也。其所任用，好奇取異，多剽輕小才。〔好，呼到翻。剽，匹妙翻。輕，墟正翻。〕至於尊事名儒鄭玄，執子孫禮，易其鄉名曰鄭公鄉， 〔玄傳曰：融深敬玄，告高密縣為玄特立一鄉，曰：「昔齊置士鄉，越有君子軍，皆異賢之意也。太史公、廷尉吳公、謁者僕射鄧公，皆漢之名臣。又南山四皓，有園公、夏黃公，世嘉其高，皆悉稱公。然則公者，仁德之正號，不必皆三事大夫也。今鄭君鄉，宜曰鄭公鄉。」〕及清儁之士左承祖、劉義遜等，皆備在座席而已，不與論政事，曰：「此民望，不可失也！」
黃巾來寇，融戰敗，走保都昌。〔賢曰：都昌縣，屬北海郡，故城在今青州臨朐縣東北。〕時袁、曹、公孫首尾相連，融兵弱糧寡，孤立一隅，不與相通。左承祖勸融宜自託強國，融不聽而殺之，劉義遜棄去。青州刺史袁譚攻融，自春至夏，戰士所餘纔數百人，流矢交集，而融猶隱幾讀書，談笑自若。〔隱，於靳翻。賢曰：隱，憑也。〕城夜陷，乃奔東山，〔都昌縣之東山也。〕妻子為譚所虜。曹操與融有舊，徵為將作大匠。
袁譚初至青州，其土自河而西，不過平原。譚北排田楷，〔田楷，公孫瓚用為青州刺史。〕東破孔融，威惠甚著；其後信任羣小，肆志奢淫，聲望遂衰。
中平以來，天下亂離，民棄農業，諸軍並起，率乏糧穀，無終歲之計， 飢則寇掠，飽則棄餘，瓦解流離，無敵自破者，不可勝數。〔勝，音升。〕袁紹在河北，軍人仰食桑椹，〔仰，牛向翻。椹，桑實也；其始生也，色青，熟則色黑， 可食。椹，音甚。〕袁術在江淮，取給蒲蠃，〔蠃，蚌屬，盧戈翻。〕民多相食，州里蕭條。羽林監棗祗請建置屯田，〔潁川文士傳：棗氏，本姓棘，避難改焉。漢 官：羽林有左右監，秩六百石，屬光祿勳。〕曹操從之，以祗為屯田都尉，以騎都尉任峻為典農中郎將。〔魏志曰：曹公置典農中郎將，秩二千石；典農都尉，秩六百石或四百石。典農校尉，秩比二千石，所主如中郎；所主部分別而少為校尉。〕募民屯田許下，得穀百萬斛。於是州郡例置田官，所在積穀，倉廩皆滿。故操征伐四方，無運糧之勞，遂能兼併羣雄。軍國之饒，起於祗而成於峻。
袁術畏呂布為己害，乃為子求婚，布復許之。〔乃為，於偽翻。復，扶又翻。〕術遣將紀靈等步騎三萬攻劉備，備求救於布。諸將謂布曰：「將軍常欲殺劉備，今可假手於術。」布曰：「不然。術若破備，則北連泰山諸將，〔泰山諸將謂臧霸、孫觀、吳敦、尹禮輩。〕吾為在術圍中，不得不救也。」便率步騎千餘馳往赴之。靈等聞布至，皆斂兵而止。布屯沛城西南，遣鈴下請靈等，〔鈴下，卒也，在鈴閣之下，有警至則掣鈴以呼之，因以為名。續漢志曰：五百、鈴下，侍閣、門闌部署、街裏走卒，皆有程品，多少隨所典領。程大昌續演繁露曰：鈴下威儀，殆今典客之吏。〕靈等亦請布，布往就之，與備共飲食。布謂靈等曰：「玄德，布弟也，〔劉備，字玄德。〕為諸君所困，故來救之。布性不喜合鬬，喜解鬬耳。」〔言不喜合人之鬬，喜解人之鬬也。喜，許記翻。〕乃令軍候植戟於營門，布彎弓顧曰：「諸君觀布射戟小支，〔賢曰：周禮考工記曰：為戟，博二寸，內倍之，胡參之，援四之。鄭註雲：援直刃，胡其孑也。小支，謂胡也，即今之戟旁曲支。植，直吏翻，立也。射，而亦翻。〕中者當各解兵，不中可留決鬬。」布即一發，正中戟支。〔中，竹仲翻；下同。〕靈等皆驚，言：「將軍天威也！」明日復歡會，然後各罷。
備合兵得萬餘人，布惡之，〔復，扶又翻。惡，烏路翻。〕自出兵攻備；備敗走，歸曹操，操厚遇之，以為豫州牧。或謂操曰：「備有英雄之志，今不早圖，後必為患。」操以問郭嘉，嘉曰：「有是。然公起義兵，為百姓除暴，〔為，於偽翻。〕推誠杖信以招俊傑，猶懼其未也。今備有英雄名，以窮歸己而害之是以害賢為名也。如此，則智士將自疑，迴心擇主，公誰與定天下乎！夫除一人之患以沮四海之望，安危之機也，不可不察。」〔沮，在呂翻。考異曰：傅子以為程昱、郭嘉勸操殺備。今從魏書。〕操笑曰：「君得之矣！」遂益其兵，給糧食，使東至沛，收散兵以圖呂布。
初，備在豫州，舉陳郡袁渙為茂才。〔武帝元封六年，詔州郡舉茂才。茂才，即秀才也，避光武諱，史遂書為茂才。〕渙為呂布所留，布欲使渙作書罵辱備，渙不可，再三強之，不許。〔強，其兩翻。〕布大怒，以兵脅渙曰：「為之則生，不為則死！」渙顏色不變，笑而應之曰：「渙聞唯德可以辱人，不聞以罵！使彼固君子邪，且不恥將軍之言；彼誠小人邪，將復將軍之意，〔言布以書罵備，備君子邪，固不以罵為恥；其小人邪，將復以書罵布也。〕則辱在此不在於彼。且渙他日之事劉將軍，猶今日之事將軍也，如一日去此，，復罵將軍，可乎﹖」〔復，扶又翻。〕布慚而止。
張濟自關中引兵入荊州界，攻穰城，〔穰縣，屬南陽郡。〕為流矢所中死。〔中，竹仲翻。〕荊州官屬皆賀，劉表曰：「濟以窮來，主人無禮，〔言無郊勞授館之禮也。〕至於交鋒，此非牧意，牧受弔，不受賀也。」使人納其眾；眾聞之喜，皆歸心焉。濟族子建忠將軍繡代領其眾，屯宛。〔宛，於元翻。〕
初，帝既出長安，宣威將軍賈詡上還印綬，〔上，時掌翻。〕往依段煨於華陰。〔華，戶化翻。〕詡素知名，為煨軍所望，煨禮奉甚備。詡潛謀歸張繡，或曰：「煨待君厚矣，君去安之！」詡曰：「愄性多疑，有忌詡意，禮雖厚，不可恃久，將為所圖。〔詡既為煨軍所望，則必為煨所忌矣。久留則煨懼詡奪其軍，必將圖殺之。〕我去必喜，又望吾結大援於外，必厚吾妻子；繡無謀主，亦願得詡：則家與身必俱全矣。」詡遂往，繡執子孫禮，煨果善視其家。詡說繡附於劉表，〔說，輸芮翻。〕繡從之。詡往見表，表以客禮待之。詡曰：「表，平世三公才也，不見事變，多疑無決，無能為也！」
劉表愛民養士，從容自保，〔從，千容翻。〕境內無事，關西、兗、豫學士歸之者以千數。表乃起立學校，講明經術，〔校，戶教翻。〕命故雅樂郎河南杜夔作雅樂。〔蔡邕曰：漢樂四品：一曰太予樂，典郊廟上陵殿舉之樂；二曰周頌雅樂，典辟雍饗射六宗社稷之樂；三曰黃門鼓吹，天子所以宴樂羣臣；四曰短簫鐃歌，軍樂也。〕樂備，表欲庭觀之。夔曰：「今將軍號不為天子，合樂而庭作之，無乃不可乎！」表乃止。
平原禰衡，少有才辯，而尚氣剛傲，〔禰，乃禮翻，姓也。少，詩照翻。〕孔融薦之於曹操。衡罵辱操，〔操召衡為鼓吏，故為衡所罵辱。〕操怒，謂融曰：「禰衡豎子，孤殺之，猶雀鼠耳！顧此人素有虛名，遠近將謂孤不能容之。」乃送與劉表，表延禮以為上賓。衡稱表之美盈口，而好譏貶其左右，〔好，呼到翻。〕於是左右因形而譖之曰：「衡稱將軍戈久仁，西伯不過也，唯以為不能斷，〔斷，丁亂翻。〕終不濟者，必由此也。」其言實指表短，而非衡所言也。表由是怒，以江夏太守黃祖性急，送衡與之，祖亦善待焉。後衡眾辱祖，祖殺之。〔操怒衡而送與表，猶以表為寬和愛士，觀其能容與否也。表怒衡而送與祖，知祖性急，必不能容衡，是直欲寘之死地耳。二人皆挾數用術，表則淺矣。〕
二年（丁丑、一九七）
①春，正月，曹操討張繡，軍於淯水，〔水經註：淯水出弘農盧氏縣攻離山，東逕宛縣南，操軍敗處也。淯，音育。〕繡舉眾降。操納張濟之妻，繡恨之；又以金與繡驍將胡車兒，繡聞而疑懼，襲擊操軍，殺操長子昂。操中流矢，敗走，〔降，戶江翻。驍，堅堯翻。車，尺遮翻。長，知兩翻。中，竹仲翻。〕校尉典韋與繡力戰，左右死傷略盡，違被數十創。〔被，皮義翻。創，初良翻。〕繡兵前搏之，韋雙挾兩人擊殺之，瞋目大罵而死。〔瞋，七人翻。〕操收散兵，還住舞陰。〔舞陰縣，屬南陽郡。〕繡率騎來追，操擊破之，繡走還穰，復與劉表合。〔復，扶又翻。〕
是時，諸軍大亂，平虜校尉泰山于禁獨整眾而還，道逢青州兵劫掠人，禁數其罪而擊之；〔數，所具翻。〕青州兵走，詣操。禁既至，先立營壘，不時謁操。或謂禁：「青州兵已訴君矣，宜促詣公辨之。」禁曰：「今賊在後，追至無時，不先為備，何以待敵！且公聰明，譖訴何緣得行！」徐鑿塹安營訖，〔塹，七豔翻。〕乃入謁，具陳其狀。操悅，謂禁曰：「淯水之難，〔難，乃旦翻。〕吾猶狼狽，將軍在亂能整，討暴堅壘，〔討暴，謂擊劫掠者。堅壘，謂先鑿塹安營也。〕有一可動之節，雖古名將，何以加之！」於是錄禁前後功，封益壽亭侯。操引軍還許。
②袁紹與操書，辭語驕慢。操謂荀彧、郭嘉曰：「今將討不義而力不敵，何如﹖」對曰：「劉、項之不敵，公所知也。漢祖惟智勝項羽，故羽雖強，終為所禽。今紹有十敗，公有十勝，紹雖強，無能為也。紹繁禮多儀，公體任自然，此道勝也。紹以逆動，公奉順以率天下，〔謂奉天子以率天下，於理為順。〕此義勝也。桓、靈以來，政失於寬，紹以寬濟寬，故不攝，〔攝，整也。左傳曰：書於伐秦，攝也。杜預註曰：能自攝整。〕公糾之猛，【章：甲十一行本「猛」下有「以」字；乙十一行本「猛」下有「而」字。】上下知制，此治勝也。〔治，直吏翻。〕紹外寬內忌，用人而疑之，所任唯親戚子弟，公外易簡而內機明，〔易，以豉翻。〕用人無疑，唯才所宜，不間遠近，此度勝也。〔間，古莧翻。〕紹多謀少決，失在後事，公得策輒行，應變無窮，此謀勝也。紹高議揖讓以收名譽，士之好言飾外者多歸之，〔好，呼到翻；下同。〕公以至心待人，不為虛美，士之忠正遠見而有實者皆願為抈，此德勝也。紹見人飢寒，恤念之，形於顏色，其所不見，慮無不周，此仁勝也。紹大臣爭權，讒言惑亂，公御下以道，浸潤不行此明勝也。〔論語：浸潤之譖不行焉，可謂明也已矣。言譖人者如水之浸潤以漸而入也。〕紹是非不可知，公所是進之以禮，所不是正之以法，此文勝也。紹好為虛勢，不知兵要，〔荀子與臨武君議兵於趙孝成王前，王曰：「請問兵要。」〕公以少克眾，〔少，詩沼翻。〕用兵如神，軍人恃之，敵人畏之，此武勝也。」操笑曰：「如卿所言，孤何德以堪之！」嘉又曰：「紹方北擊公孫瓚，〔瓚，藏旱翻。〕可因其遠徵，東取呂布；若紹為寇，布為之援，此深害也。」彧曰：「不先取呂布，河北未易圖也。」〔紹攻公孫瓚，而操乘間東取呂布。操擊劉備，而紹不能襲許，此其所以敗也。易，以豉翻。〕操曰：「然，吾所惑者，又恐紹侵擾關中，西亂羌、胡，南誘蜀漢，〔誘，音酉。〕是我獨以兗、豫抗天下六分之五也，為將禁何﹖」彧曰：「關中將帥以十數，〔將，即亮翻。帥，所類翻。〕莫能相一，唯韓遂、馬騰最強，彼見山東方爭，必各擁眾自保，今若撫以恩德，遣使連和，唯不能久安，比公安定山東足，以不動。〔遂，騰之叛服，卒如荀彧所料。比，必寐翻。〕侍中、尚書僕射鍾繇有智謀，若屬以西事，〔屬，之慾翻。〕公無憂矣。」操乃表繇以侍中守司隸校尉，持節督關中諸軍，特使不拘科制。繇至長安，移書騰、遂等，〔移，猶遺也。〕為陳禍福，〔為，於偽翻。〕騰、遂各遣子入侍。
③袁術稱帝於壽春，自稱仲家，以九江太守為淮南尹，置公卿百官，郊祀天地。沛相陳珪，球弟子也，少與術遊；術以書召珪，又劫質其子，〔少，詩照翻。質，音致。〕期必致珪。珪答書曰：「曹將軍興復典刑，將撥平兇慝，以為足下當戮力同心，匡翼漢室；而陰謀不軌，以身試禍，欲吾營私阿附，有死不能也。」術欲以故兗州刺史金尚為太尉，尚不許而逃去，術殺之。〔金尚奔術見鬥卷初平三年。〕
④三月，詔將作大匠孔融持節拜袁紹大將軍，兼督冀、青、幽、並四州。
⑤夏，五月，蝗。
⑥袁術遣使者韓胤以稱帝事告呂布，因求迎婦，布遣女隨之。陳珪恐徐、揚合從，為難未已，〔術領揚州，布領徐州。從，子容翻。難，乃旦翻。〕往說布曰：〔說，輸芮翻。〕「曹公奉迎天子，輔贊國政，將軍宜與協同策謀，共存大計。今與袁術結昏，必受不義之名，將有累卵之危矣！」布亦怨術初不己受也，〔事見六十卷初平三年。〕女已在塗，乃追還絕昏，械送韓胤，梟首許布。〔梟，堅堯翻。〕
陳珪欲使子登詣曹操，布固不肯。會詔以布為左將軍，操復遺布手書，深加尉納。〔復，扶又翻。遺，於季翻。尉，與尉同，安之也。漢書車千秋傳：尉安黎庶。顏師古曰：尉安之字本無「心」〕布大喜，即遣登奉章謝恩，並答操書。登見操，因陳布勇而無謀，輕於去就，宜早圖之。操曰：「布狼子野心，誠難久養，非卿莫究其情偽。」即增珪秩中二千石，〔漢制：王國相秩二千石。增秩中二千石，則秩視九卿。〕拜登廣陵太守。臨別，操執登手曰：「東方之事，便以相付。」令陰合部眾以為內應。
始，布因登求徐州牧不得，登還，布怒，拔戟斫幾曰：「卿父勸吾協同曹操，絕婚公路；今吾所求無獲，而卿父子並顯重，但為卿所賣耳！」登不為動容，〔為，於偽翻。〕徐對之曰：「登見曹公言：『養將軍譬如養虎，當飽其肉，不飽則將噬人。』公曰：『不如卿言。譬如養鷹，飢即為用，飽則颺去。』其言如此。」布意乃解。
袁術遣其大將張勳、橋蕤等與韓暹、楊奉連勢，步騎數萬趣下邳，〔趣，七喻翻。〕七道攻布。布時有兵三千，馬四百匹，懼其不敵，謂陳珪曰：「今致術軍，卿之由也，為之柰何﹖」珪曰：「暹、奉與術，卒合之師耳，〔卒，讀曰猝。〕謀無素定，不能相維，子登策之，比於連雞，勢不俱棲，〔戰國策：秦惠王曰：「諸侯之不可一，猶連雞之不能俱上於棲。」〕立可離也。」布用珪策，與暹、奉書曰：「二將軍親拔大駕，而布手殺董卓，俱立功名，今柰何與袁術同為賊乎！不如相與併力破術，為國除害。」〔為，於偽翻。〕且許悉以術軍資與之。 暹、奉大喜，即回計從布。布進軍，去勳營百步，暹、奉兵同時叫呼，〔呼，火故翻。〕並到勳營，勳等散走，布兵追擊，斬其將十人首，所殺傷墮水死者殆盡。布 因與暹、奉合軍向壽春，水陸並進，到鍾離，〔鍾離縣，屬九江郡，距壽春二百餘裏。〕所過虜掠，還渡淮北，留書辱術。術自將步騎五千揚兵淮上，布騎皆於水北 大咍笑之而還。〔咍，呼來翻。楚人謂相啁笑曰咍。〕
泰山賊帥臧霸襲琅邪相蕭建於莒，〔前漢莒縣，屬城陽國，後漢屬琅邪國。帥，所類翻。〕破之。霸得建資實，許以賂布而未送，布自往求之。其督將高順諫曰：〔將，即亮翻；下所將、順將同。〕「將軍威名宣播，遠近所畏，何求不得，而自行求賂！萬一不克，豈不損邪！」布不從。既至莒，霸等不測往意，固守拒之，無獲而還。
順為人清白有威嚴，少言辭，所將七百餘兵，號令整齊，每戰必克，名「陷陳營」。〔少，詩沼翻。陳，讀曰陣。〕布後疏順，以魏續有內外之親，奪其兵以與續，及當攻戰，則復令順將，順亦終無恨意。〔布疏順而親續，其後執順以收布者續也。將，即亮翻。〕布性決易，〔易，以豉翻。〕所為無常，順每諫曰：「將軍舉動，不肯詳思，忽有失得，動輒言誤，誤豈可數乎！」〔數，所角翻。〕布知其忠而不能從。
⑦曹操遺議郎王誧〔誧，滂古翻，又匹布翻。〕以詔書拜孫策為騎都尉，襲爵烏程侯，〔策父堅，以討賊功封烏程侯。烏程縣，屬吳郡，今安吉州縣。考異曰：江表傳曰：「建安二年夏，王誧奉戊辰詔書賜策。」不知其何月也。〕領會稽太守，〔會，工外翻。〕使與呂布及吳郡太守陳瑀共討袁術。策欲得將軍號以自重，誧便承製假策明漢將軍。〔明漢將軍，亦權宜置此號，言明於逆順，知尊漢室也。下輔漢同。〕
策治嚴，【嚴：裝也。】行到錢唐。〔錢唐縣，前漢屬會稽郡，後漢省其地，當屬吳郡界。錢唐記曰：昔郡議曹華信議立此塘以防海，募有能致一斛土者，與錢一千，旬月之間，來者雲集。塘未成而不復取，於是載土石者，皆委之而去，塘以之成，故名錢塘。〕瑀陰圖襲策，潛結祖郎、嚴白虎等，使為內應。策覺之，遣其將呂範、徐逸攻瑀於海西；瑀敗，單騎奔袁紹。
⑧初，陳王寵有勇，善弩射。〔寵，明帝子陳敬王羨之曾孫也。〕黃巾賊起，寵治兵自守，〔治，直之翻。〕國人畏之，不敢離叛。國相會稽駱俊素有威恩，是時王侯無復租祿，而數見虜奪，〔數，所角翻。〕或並日而食，轉死溝壑，而陳獨富強，鄰郡人多歸之，有眾十餘萬。及州郡兵起，寵率眾屯陽夏，〔賢曰：陽夏縣，屬淮陽國。夏，音工雅翻。〕自稱輔漢大將軍。袁術求糧於陳，駱俊拒絕之，術忿恚，〔恚，於避翻。〕遣客詐殺俊及寵，陳由是破敗。
⑨秋，九月，司空曹操東徵袁術。術聞操來，棄軍走，留其將橋蕤等於蘄陽以拒操；〔賢曰：蘄水出江夏蘄春縣北山。水經註雲：即蘄山也，西南流逕蘄山，又南對蘄陽，注於大江，亦謂之蘄陽口。餘據三國志，術時侵陳，操東徵之，術留蕤等拒操，蕤等敗死，術乃走渡淮。則蓋戰於淮外也，安得至江夏之蘄陽哉！此蓋沛國之蘄縣，範史衍陽字，而通鑑因之耳。〕操擊破蕤等，皆斬之。〔考異曰：範書呂布傳雲：「布破張勳於下邳，生擒橋蕤。」此又一橋蕤，將蕤被獲又還也﹖然魏志呂布傳無橋蕤事，當是範書誤。〕術走渡淮，時天旱歲荒，士民凍餒，術由是遂衰。
操闢陳國何夔為掾，〔掾，俞絹翻。〕問以袁術何如，對曰：「天之所助者順，人之所助者信。術無信順之實而望天人之助，其可得乎！」操曰：「為國失賢則亡，君不為術所用，亡，不亦宜乎！」操性嚴，掾屬公事往往加杖；夔常蓄毒藥，誓死無辱，是以終不見及。
沛國許褚，勇力絕人，聚少年及宗族數千家，堅壁以禦外寇，淮、汝、陳、梁間皆畏憚之，操徇淮、汝，褚以眾歸操，操曰：「此吾樊噲也！」即日拜都尉，引入宿衛，諸從褚俠客，皆以為虎士焉。〔俠，戶頰翻。〕
⑩故太尉楊彪與袁術昏姻，〔據彪傳，彪子脩，袁術之甥。彪蓋娶於袁氏也。〕曹操惡之，〔惡，烏路翻。〕誣雲欲圖廢立，奏收下獄，劾以大逆。〔下，遐稼翻。劾，戶概翻，又戶得翻。〕將作大匠孔融聞之，不及朝服，〔朝，直遙翻。〕往見操曰：「楊公四世清德，〔震、秉、賜、彪，四世以清白稱。〕海內所瞻。周書，父子兄弟，罪不相及，況以袁氏歸罪楊公乎！」操曰：「此國家之意。」〔國家，謂家也。〕融曰：「假使成王殺召公，周公可得言不知邪！」操使許令滿寵按彪獄，融與尚書令荀彧皆屬寵曰：「但當受辭，必加考掠。」〔屬，之慾翻。掠，音亮。〕寵一無所報，考訊如法。數日，求見操，言之曰：「楊彪考訊，無他辭語。此人有名海內，若罪不明白，必大失民望；竊為明公惜之。」〔為，於偽翻。〕操即日赦出彪。初，彧、融聞寵考掠彪，皆怒；及因此得出，乃更善寵。彪見漢室衰微，政在曹氏，遂稱腳攣，〔攣，閭緣翻，牽縮也。〕積十餘年不行，由是得免於禍。
馬日磾喪至京師，〔日磾死，見六十一卷興平元年。磾，丁奚翻。〕朝廷議欲加禮，孔融曰：「日磾以上公之尊，秉髦節之使，〔使，疏吏翻。〕而曲媚姦臣，為所牽率，王室大臣，豈得以見脅為辭！聖上哀矜舊臣，未忍追按，不宜加禮。」朝廷從之。金尚喪至京師，詔百官弔祭，拜其子瑋為郎中。
冬，十一月，曹操復攻張繡，〔復，扶又翻，又如字。〕拔湖陽，〔湖陽縣，屬南陽郡。〕禽劉表將鄧濟；又攻舞陰下之。
韓暹、楊奉在下邳，寇掠徐、揚間，軍飢餓，辭呂布，欲詣荊州；布不聽。奉知劉備與布有宿憾，私與備相聞，欲共擊布；備陽許之。奉引軍詣沛，備請奉入城，飲食未半，於座上縛奉，斬之。暹失奉，孤特，與十餘騎歸幷州，為杼秋令張宣所殺。〔杼秋縣，前漢屬梁國，後漢屬沛國。師古曰：杼，音食汝翻。〕胡才、李樂留河東，才為怨家所殺，〔怨，於元翻。〕樂自病死。郭汜為其將伍習所殺。
潁川杜襲、趙儼、繁欽避亂荊州，〔繁，音婆。左傳：殷民七族，有繁氏。西漢有御史大夫繁延壽。〕劉表俱待以賓禮。欽數見奇於表，〔數，所角翻。見，賢遍翻；下見能同。〕襲喻之曰：「吾所以與子俱來者，徒欲全身以待時耳，豈謂劉牧當為撥亂之主而規長者委身哉！〔長，知兩翻。〕子若見能不已，非吾徒也，吾與子絕矣！」欽慨然曰：「請敬受命！」及曹操迎天子都許，儼謂欽曰：「曹鎮東必能匡濟華夏，〔夏，戶雅翻；下同。〕吾知歸矣！」遂還詣操，操以儼為朗陵長。〔朗陵縣，屬汝南郡。長，知兩翻。〕
陽安都尉江夏李通妻伯父犯法，〔操分汝南二縣置陽安都尉。〕儼收治，致之大辟。〔治，直之翻。闢，毗亦翻。〕時殺生之柄，決於牧守，〔守，式又翻。〕通妻子號泣以請其命。〔號，戶刀翻。〕通曰：「方與曹公戮力，義不以私廢公！」嘉儼執憲不阿，與為親交。
三年（戊寅、一九八）
①春，正月，曹操還許。〔攻張繡而還也。〕三月，將復擊張繡。〔復，扶又翻。〕荀攸曰：「繡與劉表相恃為強；然繡以遊軍仰食於，〔仰，牛向翻。〕表不能供也，勢必乖離。不如緩軍以待之，可誘而致也；〔誘，音酉。〕若急之，其勢必相救。」操不從，圍繡於穰。
②夏，四月，仗謁者僕射裴茂，〔姓譜：伯益之後，封屬鄉，因以為氏，後徙封解吧，乃去「邑」從「衣」。〕詔關中諸將段煨等討李傕，夷其三族。〔董卓之黨，於是盡矣。煨，烏回翻。煨，古嶽翻。〕以煨為安南將軍，封闅鄉侯。〔闃，音旻。〕
③初，袁紹每得詔書，患其有不便於己者，欲移天子自近，使說曹操以許下埤洷，〔近，其靳翻。說，輸芮翻；下同。埤，皮弭翻，又讀與卑同。〕雒陽殘破，宜徙都鄄城以就全實；〔鄄，音絹。〕操拒之。田豐說紹曰：「徙都之計，既不克從，宜早圖許，奉迎天子，動託詔書，號令海內，此算之上者。不爾，終為人所禽，雖惟無益也。」紹不從。
會紹亡卒詣操，雲田豐勸紹襲許，操解穰圍而還，〔還，從宣翻，又如字。〕張繡率眾追之。五月，劉表遣兵救繡，屯於安眾，守險以絕軍後。〔水經註：梅溪水出南陽宛縣北紫山，南逕杜衍縣東，土地墊下，湍溪是注，古人於安眾堨之，令遊水是瀦，謂之安眾港。郡國志，南陽郡有眾侯國。〕操與荀彧書曰：「吾到安眾，破繡必矣。」及到安眾，操軍前後受敵，操乃夜鑿險偽遁。表、繡悉軍來追，操縱奇兵步騎夾攻，大破之。他日，彧問操：「前策賊必破，何也﹖」操曰：「虜遏吾歸師，而與吾死地，〔兵法曰：歸師勿遏。又曰：置之死地而後生。〕吾是以知勝矣。」
繡之追操也，賈詡止之曰：「不可追也，追必敗。」繡不聽，進兵交戰，大敗而還。詡登城謂繡曰：「促更追之，更戰必勝。」繡謝曰：「不用公言，以至於此，今已敗，柰何復追﹖」〔復，扶又翻；下同。〕詡曰：「兵勢有變，促追之！」〔言兵勢無常，審知其變，則因敗而為勝。〕繡素信詡言，遂收散卒更追，合戰，果以勝還。〔此亦小勝耳。〕乃問詡曰：「繡以精兵追退軍而公曰必敗，以敗卒擊勝兵而公曰必克，悉如公言，何也﹖」詡曰：「此易知耳。〔易，以豉翻。〕將軍雖善用兵，非曹公敵也。曹公軍新退，必自斷後，〔斷，丁管翻；下同。〕故知必敗。曹公攻將軍，既無失策，力未盡而一朝引退，必國內有故也。〔有故，謂有變也。〕已破將軍，必輕軍速進，留諸將斷後，諸將雖勇，非將軍敵，故雖用敗兵而戰必勝也。」繡乃服。
呂布復與袁術通，遣其中郎將高順及北地太守鴈門張遼攻劉備；〔布以遼遙領北地太守耳。〕曹操遣將軍夏侯惇救之，為順等所敗。〔敗，補邁翻。〕秋，九月，順等破沛城，虜備妻子，備單身走。
曹操欲自擊布，諸將皆曰：「劉表、張繡在後，而遠襲呂布，其危必也。」荀攸曰：「表、繡新破，勢不敢動。布驍猛，又恃袁術，若從橫淮、泗間，〔驍，堅堯翻。從，子容翻。〕豪傑必應之。今乘其初叛，眾必未一，往可破也。」操曰：「善！」比行，泰山屯帥臧霸、孫觀、吳敦、尹禮、昌豨等皆附於布。〔比，未寐翻。帥，所類翻。豨，許豈翻，又音希。史言攸料敵之審。姓譜：昌姓，昌意之後。〕操與劉備遇於梁，進至彭城。陳宮謂布：「宜逆擊之，以逸待勞，無不克也。」布曰：「不如待其來，蹙著泗水中。」〔著，直略翻。〕冬，十月，操屠彭城。廣陵太守陳登率郡兵為操先驅，進至下邳。布自將屢與操戰，皆大敗，〔將，即亮翻。〕還保城，不敢出。
操遺布書，為陳禍福；〔遺，於季翻。為，於偽翻。〕布懼，欲降。〔降，戶江翻。〕陳宮曰：「曹操遠來，勢不能久。將軍若以步騎出屯於外，宮將餘眾閉守內，若向將軍，宮引兵而攻其背；若但攻城，則將軍救於外。不過旬月，操軍食盡，擊之，可破也。」布然之， 欲使宮與高順守城，自將騎斷操糧道。〔斷，丁管翻。〕布妻謂布曰：「宮、順素不和，將軍一出，宮、順必不同心共城守也，如有蹉跌，〔蹉，昌何翻。跌，徒結 翻。〕將軍當於何自立乎！且曹氏待公臺如赤子，猶舍而歸我。〔陳宮字公臺；歸布事，見上卷興平元年。舍，讀曰捨。〕今將軍厚公臺不過曹氏，而欲委全城，捐 妻子，孤軍遠出，若一日有變，妾豈得復為將軍妻哉！」〔復，扶又翻；下同。〕布乃止；潛遣其官屬許汜、王楷求救於袁術。〔汜，音祀。〕術曰：「布不與我女，理自當敗，何為復來﹖」汜、楷曰：「明上今不救布，為自敗耳；布破，明上亦破也。」〔術時僭號，故稱之為明上。〕術乃嚴兵為布作聲援。布恐術為女不至，故不遣救兵，以鼦纏女身縛著馬上，夜自送女出，與操守兵相觸，格射不得過，復還城。〔為，於偽翻。著，直略翻。射，而亦翻。〕
河內太守張楊素與布善，欲救之，不能，乃出兵東市，〔野王縣東市也。〕遙為之勢。十一月楊將楊醜殺楊以應操，別將眭固復殺醜，〔眭，息隨翻。〕將其眾北合袁紹。楊性仁和，無威刑，下人謀反發見，對之涕泣，輒原不問，故及於難。〔難，乃旦翻。〕
操掘塹圍下邳，積久，士卒疲敝，欲還。荀攸、郭嘉曰：「呂布勇而無謀，今屢戰皆北，銳氣衰矣。三軍以將為主，〔將，即亮翻。〕主衰則軍無奮意。陳宮有智而遲，今及布氣之未復，宮謀之未定，急攻之，布可拔也。」乃引沂、泗灌城，〔泗水東南流，過下邳縣西，沂水南流，亦至下邳縣西，而南入於泗，故併引二水以灌城。水經註：沂水於下邳縣北，西流分為二水：一水於城北西南入泗，一水逕城東屈從縣南，亦注泗，謂之小沂水，水上有橋，張良遇黃石公處也。操於此處引沂、泗灌城。〕月餘，布益困迫，〔考異曰：範書布傳雲「灌其城三月」，魏志傳亦曰「圍之三月」。按操以十月至下邳，及殺布，共在一季，不可言三月。今從魏志武紀。〕臨城謂操軍士曰：「卿曹無相困我，我當自首於明公。」〔首，式救翻。〕陳宮曰：「逆賊曹操，何等明公！今日降之，〔降，戶江翻；下同。〕若卵投石，豈可得全也！」
布將侯成亡其名馬，已而復得之，諸將合禮以賀成，成分酒肉先入獻布。布怒曰：「布禁酒而卿等醞釀，為欲因酒共謀布邪！」成忿懼，十二月，癸酉，成與諸將宋憲、魏續等共執陳宮、高順，率其眾降。布與麾下登白門樓。〔水經註：下邳城南門名白門。宋武北征記曰：下邳城有三重，大城週四裏，呂布所守也。魏武禽布於白門，大城之門也。宋白曰：下邳中城，南臨白樓門。〕兵圍之急，布令左右取其首詣操，左右不忍，乃不降。
布見操曰：「今日已往，天下定矣。」操曰：「何以言之﹖」布曰：「明公之所患不過於布，今已服矣。若令布將騎，明公將步，天下不足定也。」〔將，即亮翻。騎，奇寄翻。〕顧謂劉備曰：「玄德，卿為坐上客，〔坐，徂臥翻。〕我為降虜，繩縛我急，獨不可一言邪﹖」操笑曰：「縛虎不得不急。」乃命緩布縛，劉備曰：「不可。〔考異曰：獻帝春秋曰：「太祖意欲活布，命使寬縛，主簿王必趨進曰：『布，勍虜也，其眾近在外，不可寬也。』太祖曰：『本欲相緩，主簿復不聽，如之何﹖』今從範書、陳志。〕明公不見呂布事丁建陽、董太師乎！」〔丁原，字建陽，董卓，官至太師，布皆殺之，事見五十九卷靈帝中平六年及六十卷初平三年。〕操頷之。〔頷之者，微動頤頷以應之。〕布見備曰：「大耳兒，最叵信！」〔備顧自見其耳，故云然。叵，普火翻，不可也。洪邁曰：叵為不可，此以切腳稱也。〕
操謂陳宮曰：「公臺平生自謂智有餘，今竟何如！」宮指布曰：「是子不用宮言，以至於此。若其見從，亦未必為禽也。操曰：「柰卿老母何﹖」宮曰：「宮聞以孝治天下者不害人之親，〔治，直之翻。〕老母存否，在明公，不在宮也。」操曰：「柰卿妻子何﹖」宮曰：「宮聞施仁政於天下者不絕人之祀，妻子存否，在明公，不在宮也。」操未復言。宮請就刑，遂出，不顧，操為之泣涕，〔復，扶又翻。為，於偽翻。〕並布、順皆縊殺之，傳首許市。操召陳宮之母，養之終其身，嫁宮女，撫視其家，皆厚於初。〔操厚陳宮之家而不肯存孔融之嗣，必陳宮之妻子，可保其無能為也。〕
前尚書令陳紀、紀子羣在布軍中，操皆禮用之。張遼將其眾降，拜中郎將。臧霸自亡匿，操募索得之，〔索，山客翻。〕使霸招吳敦、尹禮、孫觀等，皆詣操降。操乃分琅邪、東海為城陽、利城、昌慮郡，〔城陽，西漢王國，光武省，併入琅邪。利城、昌慮二縣，皆屬東海。此蓋因諸屯帥所居，而分為郡也。慮，師古意廬。〕悉以霸等為守相。
初，操在兗州，以徐翕、毛暉為將。及兗州亂，翕、暉皆叛。兗州既定，翕、暉亡命投霸。操語劉備，〔語，牛倨翻。〕令霸送二首，霸謂備曰：「霸所以能自立者，以不為此也。霸受主公生全之恩，不敢違命；然王霸之君，可以義告，願將軍為之辭。」備以霸言白操，操歎息謂霸曰：「此古人之事，而君能行之，孤之願也。」皆以翕、暉為郡守。〔守，式又翻。〕陳登以功加伏波將軍。
⑤劉表與袁紹深相結約。治中鄧羲諫表，表曰：「內不失貢職，外不背盟主，〔背，蒲妹翻。〕此天下之達義也。治中獨何怪乎﹖」羲乃辭疾而退。
長沙太守張羨，性屈強，〔屈，渠勿翻。強，巨兩翻。屈強，梗戾不順從貌。〕表不禮焉。郡人桓階說羨舉長沙、零陵、桂陽三郡以拒表，遣使附於曹操，羨從之。〔說，輸芮翻。考異曰：魏志桓階傳，袁、曹相拒官渡而階說羨。按範書劉表傳，建安三年，羨拒表，在官渡前也。〕
⑥孫策遣其正議校尉張紘獻方物，〔正議校尉，亦孫策私所署置。〕曹操欲撫納之，表策為討 逆將軍，〔討逆將軍，亦創置也。〕封吳侯；〔由烏程徙封吳，進其封也。考異曰：江表傳曰：「倍於元年所獻。其年，制書拜討逆，封吳侯。」按策貢獻在二年， 非元年也。又陳志紘傳曰：「建安四年，遣紘奉章詣許。」按吳書紘述策材略、忠款，曹公乃優文褒崇，改號加封。然則紘來在策封吳侯前，本傳誤也。〕以弟女配策弟匡，又為子彰取孫賁女；〔為，於偽翻。取，讀日娶。〕禮闢策弟權、翊；〔操禮闢權、翊，欲其至以為質耳。〕以張紘為侍御史。
袁術以周瑜為居巢長，以臨淮魯肅為東城長。〔居巢縣，屬廬江郡。東城縣，前漢屬九江郡，後漢省，當是術復置也。長，知兩翻。〕瑜、肅知術終無所成，皆棄官渡江從孫策，策以瑜為建威中郎將。肅因家於曲阿。
劉表與袁紹深相結約。治中鄧羲諫表，表曰：“內不失貢職，外不背盟主，〔備，蒲妹翻。〕此天下之達義也。治中獨何怪乎？“羲乃辭疾而退。
長沙太守張羨，性屈強，〔屈，渠勿翻。強，巨雨翻。屈強，梗戾不順從貌。〕表不禮焉。郡人桓階說羨舉長沙、零陵、桂陽三郡以拒表，遣使附於曹操，羨從之。〔說，輸芮翻。考異曰：魏志桓階傳，袁、曹相拒官渡而階說羨。按漢書劉表傳，建安三年，羨拒表，在官渡前也。〕
孫策遣其正議校尉張紘獻方物，〔正議校尉，亦孫策私所署置。〕曹操欲撫納之，表策爲討逆將軍，〔討逆將軍，亦創置也。〕封吳侯；〔由烏程徙封吳，進其封也。考異曰：江表傳曰：“倍於元年所獻。其年，制書拜討逆，封吳侯。“按策貢獻在二年，非元年也。又陳志弘傳曰：“建安四年，遣紘詣許。”，按吳書紘述策材略，忠款，曹公乃優文褒崇，改號加封，然則紘來在策封吳侯前，本傳誤也。〕以弟女配策弟匡，又爲子彰取孫賁女；〔爲，於僞翻，取，讀曰娶。〕禮闢策弟權、翊；〔曹禮聘權、翊，欲其至以爲質耳。〕以張紘爲侍御史。
袁術以周瑜爲居巢長，以臨淮魯肅爲東城長。〔居巢縣，屬廬江郡。東城縣，前漢屬九江郡，後漢省，當是術後置也。長，知兩翻。〕屬瑜、肅知術終無所成，皆棄官渡江從孫策。策以瑜爲建威中郎將。肅因家於曲阿。
曹操表徵王朗，策遣朗還。操以朗爲諫議大夫，參司空軍事。〔參軍事仿於魏、晉之間，位望頗重。孫楚言於石苞曰：“天子命我參卿軍事”是也。自是以後，位望輕矣。〕
袁術遣間使〔間，古筧翻。使，書吏翻。〕齎印綬與丹楊宗帥祖郎等，〔帥，所類翻。〕使激動山越，共圖孫策。劉繇之奔豫章也，太史慈遁於蕪湖山中，自稱丹楊太守。策已定宣城以東，惟涇以西六縣未服，慈因進住涇縣，大爲山越所附。〔蕉湖，涇縣皆屬丹陽郡。宣城縣前漢亦屬丹陽，後漢省。晉太康元年，分丹陽立宣城郡，復置縣屬焉。山越，越民依阻山險而居者。〕於是策自將討祖郎於陵陽，禽之。〔陵陽縣，屬丹陽郡。陵陽子明得仙於此，縣山因名。〕策謂郎曰：“爾昔襲孤，〔事見上卷興平元年。〕斫孤馬鞍，今創軍立事，除棄宿恨，惟取能用，與天下通耳，非但汝，汝勿恐怖。”〔怖，普布翻。〕郎叩頭謝罪，即破械，署門下賊曹。又討太史慈於勇裏，〔勇裏，在涇縣。〕禽之，解縛，捉其手〔捉，執也。〕曰：“寧識神亭時邪？若卿爾時得我云何？”〔神亭事見上卷興平二年。〕慈曰：“未可量也。“策大笑曰：“今日之事，當與卿共之。聞卿有烈義，天下智士也，〔慈，東萊人，少爲郡奏曹史。時郡與州有隙，交章以聞，而州章先到雒，慈取章壞之，由是知名。後赴孔融之急，詣劉備求救，此策所謂烈義也。〕但所託未得其人耳。〔謂劉繇也。〕孤是卿知己，勿憂不如意也。“即署門下督。軍還，祖郎、太史慈俱在前導，軍人以爲榮。
會劉繇卒於豫章，士衆萬餘人，欲奉豫章太守華歆爲主。歆以爲因時擅命，非人臣所宜，衆守之連月，卒謝遣之。〔卒，子恤翻。華，戶外翻。〕其衆未有所附，策命太史慈往撫安之，謂慈曰：“劉牧往責吾爲袁氏攻廬江，〔劉繇奉王命牧揚州，故以稱之。攻廬江事見上卷興平元年。爲，於僞翻。〕吾先君兵數千人，盡在公路許，吾志在立事，安得不屈意於公路以求之乎？其後不遵臣節，諫之不從。〔事見建安元年。〕丈夫義交，苟有大故，不得不離。吾交求公路及絕之本末如此，恨不及其生時與共論辯也。今兒子在豫章，卿往視之。並宣孤意於其部曲。部曲樂來者與俱來，不樂來者且安慰之。〔樂，音洛。〕並觀華子魚所以牧御方規何如。〔華歆，字子魚。〕卿須幾兵，多少隨意。“慈曰：“慈有不赦之罪，將軍量同桓、文，當盡死以報德。今並息兵，兵不宜多，將數十人足矣。“左右皆曰：“慈必北去不還。“策曰：“子義舍我，當復從誰！”〔復，扶又翻。〕餞送昌門，〔孫權註記曰：吳西郭門曰閶門，夫差作，以天門通閶闔，故名之。後春申君改曰昌門。〕把腕別曰：〔腕，烏貫翻。〕“何時能還？“答曰：“不過六十日。“慈行，議者猶紛紜言遣之非計。策曰：“諸君勿復言，孤斷之詳矣。〔斷，丁亂翻。〕太史子義雖氣勇有膽烈，然非縱橫之人，〔縱，子容翻。〕其必秉道義，重然諾，〔然，是也，決辭也。諾，應也，許辭也。重，不輕也。〕一以意許知己，死亡不相負，諸君勿憂也。“慈果如期而反，謂策曰：“華子魚，良德也，然無他方規，自守而已。又，丹楊僮芝，〔僮，姓也。風俗通：漢有交趾刺史僮尹。〕自擅廬陵，番陽民帥別立宗部，言‘我已別立郡海昏上繚，不受發召’，〔番陽縣，屬豫章郡。宗部，即所謂江南宗賊也。帥，所類翻。海昏縣屬豫章郡。時郡民數千家，自相結聚，作宗伍，壁於上繚。水經注：僚水導源建昌縣，漢元帝永光二年，分海昏立。僚水又東經新興縣，漢中平中立。僚水又經海昏縣，謂上僚水。繚，讀曰僚。〕子魚但睹視之而已。“策拊掌大笑，遂有兼併之志。
袁紹連年攻公孫瓚，不能克，以書諭之，欲相與釋憾連和；瓚不答，而增修守備，謂長史太原關靖曰：“當今四方虎爭，無有能坐吾城下相守經年者明矣，袁本初其若我何！“紹於是大興兵以攻瓚。先是瓚別將有爲敵所圍者，瓚不救，〔先，悉薦翻。〕曰：“救一人，使後將恃救，不肯力戰。“及紹來攻，瓚南界別營，自度守則不能自固，〔度，徒洛翻。〕又知必不見救，或降或潰。紹軍徑至其門，〔易京之門也。〕瓚遣子續請救於黑山諸帥，〔黑山諸帥，張燕等也。帥，所類翻。〕而欲自將突騎出傍西山，〔自易京西抵故安閻鄉以西，諸山連接中山之界，山谷深廣，皆黑山諸賊所依阻。傍，步浪翻。〕擁黑山之衆侵掠冀州，橫斷紹後。〔斷，丁管翻。〕關靖諫曰：“今將軍將士莫不懷瓦解之心，所以猶能相守者，顧戀其居處老小，〔處，昌呂翻。〕而恃將軍爲主故耳。堅守曠日，或可使紹自退。若舍之而出，〔舍，讀曰舍。〕後無鎮重，易京之危，可立待也。“瓚乃止。紹漸相攻逼，瓚衆日蹙。〔蹙，子六翻。〕
