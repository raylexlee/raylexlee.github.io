△卷第七十二
魏紀四〔起重光大淵獻（辛亥），盡閼逢攝提格（甲寅），凡四年。〕
烈祖明皇帝中之上
太和五年（辛亥、二三一）
①春，二月，吳主假太常潘濬節，使與呂岱督軍五萬人討五溪蠻。濬姨兄蔣琬為諸葛亮長史，〔同出為姨，母之姊妹曰姨，妻之姊妹亦曰姨。若母之兄弟則當呼為舅，此蓋妻之兄弟也。長，知兩翻。〕武陵太守衛旍奏濬遣密使與琬相聞，〔旍，與旌同。使，疏吏翻。〕欲有自託之計。吳主曰：「承明不為此也。」〔潘濬，字承明。〕即封旍表以示濬，而召旍還，免官。
②衛溫、諸葛直軍行經歲，士卒疾疫死者什八九，亶洲絕遠，卒不可得至，〔卒，子恤翻。〕得夷洲數千人還。溫、直坐無功，誅。〔吳遣溫、直，見上捲上年。〕
③漢丞相亮命李嚴以中都護署府事。〔蜀置左、右、中三都護。署府事，署漢中留府事也。〕嚴更名平。〔更，工衡翻。〕亮帥諸軍入寇，圍祁山，以木牛運。〔亮集曰：木牛者，方腹曲頭，一腳鈿足。頭入領中，舌著於腹，載多而行少，宜可大用，不可少使。特行者數十里，羣行者二十里也。曲者為牛頭，雙者為牛腳，橫者為牛領，轉者為牛足，覆者為牛背，方者為牛腹，垂者為牛舌，曲者為牛肋，刻者為牛齒，立者為牛角，細者為牛鞅，攝者為牛鞦觸。牛仰雙轅，人行六尺，牛行四步，載一歲糧，日行二十里，而人不大勞。帥，讀曰率。〕於是大司馬曹真有疾，帝命司馬懿西屯長安，督將軍張郃、費曜、戴陵郭淮等以禦之。〔郃，古合翻，又曷閣翻。費，父沸翻。〕
④三月，邵陵元侯曹真卒。
⑤自十月不雨，至於是月。
⑥司馬懿使費曜、戴陵留精兵四千守上邽〔上邽縣，前漢屬隴西郡，後漢以來屬漢陽郡。〕餘眾悉，出，西救祁山。張郃欲分兵駐雍、郿，〔雍、郿二縣皆屬扶風郡。雍，於用翻。郿，音媚，又音眉。〕懿曰：「料前軍能獨當之者，將軍言是也。若不能當而分為前後，此楚之三軍所以為黥布禽也。」〔事見十二卷漢高帝十一年。觀懿此言，蓋自知其纔不足以敵亮矣。〕遂進。亮分兵留攻祁山，自逆懿於上邽。郭淮、費曜等徼亮，〔徼，讀曰邀。〕亮破之，因大芟刈其麥，〔芟，所銜翻。〕與懿遇於上邽之東。懿斂軍依險，兵不得交，亮引還。
懿等尋亮後至於鹵城。張郃曰：「彼遠來逆我，請戰不得，謂我利在不戰，欲以長計制之也。且祁山知大軍已在近，人情自固，可止屯於此，分為奇兵，示出其後，不宜進前而不敢偪，坐失民望也。今亮孤軍食少，〔少，詩沼翻。〕亦行去矣。」懿不從，故尋亮。〔有意為之曰故。尋者，隨而躡其後。〕既至，又登山掘營，不肯戰。賈栩、魏平數請戰，〔數，所角翻。〕因曰：「公畏蜀如虎，柰天下笑何！」懿病之。〔懿實畏亮，又以長郃嘗再拒亮，名著關右，不欲從其計，及進而不敢戰，情見勢屈，為諸將所笑。栩，況羽翻。〕諸將鹹請戰，夏，五月，辛巳，懿乃使張郃攻無當監何平於南圍，〔無當蓋蜀軍部之號，言其軍精勇，敵人無能當者；使平監護，故名官曰無當監。南圍，蜀兵圍祁山之南屯。監，古暫翻。〕自按中道向亮。〔按，據也。懿分道進兵，欲以解祁山之圍自據中道，與亮旗鼓相向也。〕亮使魏延、高翔、吳班逆戰，魏兵大敗，漢人獲甲首三千，懿還保營。
六月，亮以糧盡退軍，司馬懿遣張郃追之。郃進至木門，〔木門去今天水軍天水縣十里。水經註：籍水出上邽當亭西山，東歷當亭川，又東入上邽縣，左佩五水，右帶五水；木門谷之水其一也。導源南山，北流入籍水。與〕與亮戰，蜀人乘高市伏，弓弩亂發，飛矢中郃右彣而卒。中，竹仲翻。彣，與膝同。卒，子恤翻。
⑦秋，七月，乙酉，皇子殷生，大赦。
⑧黃初以來，諸侯於法禁嚴切，【章：甲十六行本「切」下有「吏察之急」四字；乙十一行本同；孔本同。】至於親姻皆不敢相通問。東阿王植上疏曰：「堯之為教，先親後疏，自近及遠。〔堯親九族，九族既睦，平辛百姓；百姓昭明，協和萬邦，協和萬邦。〕周文王刑于寡妻，至於兄弟，以御於家邦。〔詩大雅思齊之辭。毛氏註曰：刑，法也寡妻，嫡妻也。御，迎也。鄭氏曰：寡妻，寡有之妻，言賢也。御，治也。文王以禮法接待其妻，至於宗族，以此又能為政治於家邦也。〕伏惟陛下資帝唐欽明之德，體文王翼翼之仁，惠洽椒房，恩昭九族，羣后百寮，番休遞上，〔上時掌翻。李周翰曰：遞，迭也。言百寮宿衛以次休息，更遞上直。〕執政不廢於公朝，〔朝，直遙翻；下同。、〕下情得展於私室，親姻之路通，慶弔之情展，誠可謂恕己治人，推惠施恩者矣。〔治，直之翻。〕至於臣者，人道絕緒，禁錮明時，臣竊自傷也。不敢乃望交氣類，〔易曰：同聲相應，同氣相求。此言志同道合者，謂疇昔文會之友也。〕脩人事，敘人倫，近且婚媾不通，兄弟乖絕，吉凶之問塞，〔塞，悉則翻。〕慶弔之禮廢，恩紀之違，甚於路人；隔閡之異，殊於胡、越。〔殊，絕也。閡，五慨翻。〕今臣以一切之制，〔一切，謂權宜也。一說：一切，謂不問可否，一切整齊之也。〕永無朝覲之望，至於注心皇極，〔皇極極，宅中之位，人君居之。〕結情紫闥，神明知之矣。然天實為之，謂之何哉！〔詩邶風北門之詩也。鄭氏曰：詩人事君無二志，故歸之於天。餘謂植之意，蓋謂君者天也，天可違乎！〕退惟諸王常有慼慼具爾之心，〔詩曰：慼慼兄弟，莫遠具爾。爾，義與邇同。〕願陛下沛然垂詔，使諸國慶問，四節得展，〔四節，謂四時之節。展，舒也。〕以敘骨肉之歡恩，全怡怡之篤義。〔論語，孔子曰：兄弟怡怡。〕妃妾之家，膏沐之遺，歲得再通，〔呂延濟曰：膏，脂也。沐，甘漿之屬也。遺，於季翻。〕齊義於貴宗，等惠於百司，〔貴宗，謂貴戚及公卿之族也。百司，謂百官也。〕如此，則古人之所歎，風雅之所詠，復存於聖世矣！臣伏自惟省，無錐刀之用；〔思，惟也。省，悉景翻。〕及觀陛下之所拔授，若以臣為異姓，竊自料度，不後於朝士矣。〔度，徒洛翻。〕若得辭遠遊，戴武弁，解朱組，佩青紱，〔諸王冠遠遊冠，佩朱紱。二都尉、諸侍中、常侍皆戴武弁，佩青紱。〕駙馬、奉車，趣得一號，安宅京室，〔駙馬、奉車都尉及騎都尉，皆漢武帝置，魏晉以下多以宗至及外戚為之。〕執鞭珥筆，出從華蓋，入侍輦轂，承答聖問，拾遺左右，〔珥，仍吏翻。珥筆，插筆也。古者侍臣持橐簪筆。華蓋，乘輿車上施之。魏、晉之制，侍中與散騎常侍，或乘輿御殿及出遊幸、祭祀、治兵，侍中居左，常侍居右，備切問近對，拾遺補闕。〕仍臣丹誠之至願，不離於夢想者也。〔離，力智翻。〕遠慕鹿鳴君臣之宴，中詠常棣匪他之誡，〔詩鹿鳴，宴羣臣、嘉賓；常棣，燕兄弟也。其詩曰：凡今之人，莫如兄弟。所謂匪他也；又頍弁詩：豈伊異人，兄弟匪他。〕下思伐木友生之義，終懷蓼莪罔極之哀，〔伐木，燕朋友故舊，其詩曰：相彼鳥矣，猶求有聲，矧尹人矣，不求友生。蓼莪之詩曰：哀哀父母，生我劬勞。欲報之德，昊天罔極。知念其父母，必念其同氣矣。蓼，音六。〕每四節之會，塊然獨處，〔處，昌呂翻。〕左右惟僕隸，所對惟妻子，高談無所與陳，精義無所與展，未嘗不聞樂而拊心，臨觴而歎息也。臣伏以犬馬之誠不能動人，譬人之誠不能動天，崩城、隕霜，〔齊大夫杞梁戰死於莒城，其妻向城而哭，城為之崩。鄒衍盡忠於君，燕惠王信讒而繫之，鄒子仰天而哭，正夏而天降霜。〕臣初信之，以臣心況，徒虛語耳！〔況譬也。若葵藿之傾太陽，雖不為回光，然向之者誠也。〔言葵藿也，傾葉於日，日雖不為回光，終是誠心向日也。為，於偽翻。〕竊自比葵藿，若降天地之施，垂三光之明者，實在陛下。〔施，式智翻；下同。〕臣聞文子曰：『不為福始，不為禍先。』〔文子九篇。班固曰：文子，老子弟子。李周翰曰：福始禍先，謂諸王皆不表，植獨先表也。〕今之石隔，友于同憂，〕否隔，不通也。友于，兄弟也。否，皮鄙翻。〕而臣獨倡言者，實不願於聖世有不蒙施之物，欲陛下崇光被時雍之美，宣緝熙章明之德也！「〔光被時雍，言帝堯睦族之效。詩周頌曰：維清緝熙，文王之典。鄭氏箋曰：緝熙，光明也。故植以言文王之治。被，皮義翻。〕詔報曰：「蓋教化所由，各有隆敝，非皆善始而惡終也，事使之然。〔隆，崇也，謂立教之始，各有所崇，其流之敝，則事勢使之然也。惡，如字。〕今令諸國兄弟情禮簡怠，紀妾之家膏沐疏略，本無禁錮諸國通問之詔也；矯枉過正，下吏懼譴，以至於此耳。已敕有司，如王所訴。」
植復上疏曰：「昔漢文發代，疑朝有變，〔復，扶又翻。朝，直遙翻。〕宋昌曰：『內有朱虛、東牟之親，外有齊、楚、淮南、琅邪，此則磐石之宗，願不勿疑。』〔事見十三卷漢高後八年。〕臣伏惟陛下遠覽姬文二虢之援，虢仲虢叔，文王之母弟，文王諮於二虢，以成王業。〕中慮周成召、畢之輔，〔召公、畢公，周同姓也。二伯分治，輔成王以成太平之功。召，讀曰邵；下同。〕下存宋昌磐石之固。臣聞羊質虎皮，見草則悅，見豺則戰，忘其皮之虎也。〔揚子之言。〕今置將不良，有似於此。〔將，即亮翻。〕故語曰：『患為之者不知，知之者不得為也。』昔管、蔡放誅，周、召作弼；〔成王幼，管叔、蔡叔以武庚畔。成王誅管叔，放蔡叔，以周公為師，召公為保，而相左右。〕叔魚陷刑，叔向贊國。〔左傳：晉邢侯與雍子爭田，久而無成。韓宣子使叔魚斷舊獄，罪在雍子。雍子納甚女於叔魚，叔魚蔽罪於邢侯。邢侯怒，殺叔魚及雍子於朝。宣子問其罪於叔向，不以叔向為私其親而之決平也。〕三監之釁，臣自當之；二南之輔，支必不遠。華宗貴族藩王之中，必有應斯舉者。夫能使天下傾耳注目者，當權者是也，故謀能移主，威能懾下，〔懾，之涉翻。〕豪右執政，不在親戚，權之所在，雖疏必重，勢之所去，雖親必輕。蓋取齊者田族，非呂宗也；分晉者趙、魏，非姬姓也。〔齊太公姓呂；其後為田成子所取，非呂族也。晉唐叔，姬姓；其後為趙籍、魏斯、韓虔所分，此不言韓，以韓亦姬姓〕惟陛下察之。苟吉專其位，兇離其患者，異姓之臣也。〔離，力智翻；下得離同。〕欲國之安，祈家之貴，存共其榮，歿同其禍者，公族之臣也。今反公族疏而異姓親，臣竊惑焉。今臣與陛下踐冰履炭，登山浮澗，寒溫燥濕，高下共之，豈得離陛下哉！不勝憤懣，〔勝，音升。懣，音悶。〕拜表陳情。若有不合，乞且藏之書府，不便滅棄，臣死之後，事或可思。若有毫釐少掛聖意者，乞出之朝堂，〔朝，直遙翻；下同。〕使夫博古之士，糾臣表之不合義者，如是則臣願足矣。」帝但以優文答報而已。〔植求自試，而但以優詔答之，終疑之也。〕
八月，詔曰：「先帝著令，不欲使諸王在京都者，謂幼主在位，母后攝政，防微以漸，關諸盛衰也。朕惟不見諸王十有二載，〔自文帝黃初元年遣植等就國，至是十二年。惟，思也。載，子亥翻。〕悠悠之懷，能不興思！其令諸王及宗至公侯各將適子一人朝明年正月，〔適，讀曰嫡。〕後有少主、母后在宮者，自如先帝令。」
⑨漢丞相亮之攻祁山也，李平留後，主督運事。〔李平即李嚴，改名曰平。〕會天霖雨，平恐運糧不繼，遣參軍狐忠、〔狐忠，即馬忠也，少養外家，姓狐，名篤，後復姓馬，改名忠。此姓從先，名從後。姓譜：狐，周王子狐之後；又晉有狐突。〕督軍成藩喻指，呼亮來還；〔喻以後主指言運糧不繼。〕亮承以退軍。平聞軍退，乃更陽驚，說「軍糧饒足，何以便歸！」又欲殺督運岑述以解己不辦之責。又表漢主，說「軍偽退，欲以誘賊。」【章：甲穴行本「賊」下有「與戰」二字；乙十一行本同；孔本同；張校同；退齋校同。】此又欲解以上指喻亮之罪也。誘，音酉。〕亮具出其前後手筆書疏，本末違錯。平辭窮情竭，首謝罪負。〔首，式救翻。〕於是亮表平前後過惡，免官，削爵土，徙梓潼郡。〔平蓋嘗封侯也。〕復以平子豐為中郎將、參軍事，出教敕之曰：敕，戒也。「吾與君父子湏力以獎漢室，表都護典漢中，委君於東關，〔東關謂江州。〕謂至心感動，終始，可保，何圖中乖乎！若都護思負一意，〔思負，謂思其罪負也。一意謂一意於為國，無復詭變以自營也。〕君與公琰推心從事，否可復通，〔否，皮鄙翻。〕逝可復還也。詳思斯戒，明吾用心！」
亮又與蔣琬、董允書曰：「孝起前為吾說止方腹中有鱗甲，〔李嚴，字正方。為，於偽翻；下同。〕鄉黨以為不可近。〔近，其靳翻。〕吾以為鱗甲但不當犯之耳，不圖復有蘇、張之事出於不意，〔謂蘇奏、張儀捭闔其說，以反覆諸侯之間，今李平復為之。復，扶又翻。〕可使孝起知之。」孝起者，衛尉南陽陳震也。
⑩冬，十月，吳主使中郎將孫布詐降以誘揚州刺史王淩，吳主伏兵於簞陵以俟之。〔簞陵縣，漢屬九江郡；魏改九江為淮南郡。晉志曰：簞陵縣，漢明帝時淪為麻湖。在今和州歷陽縣西三十里。杜佑曰：漢簞陵縣在滁州全椒縣南。〕布遣人告淩雲：「道遠不能自致，乞兵見迎。」淩騰布書，〔騰，傳也，上也。〕請兵馬迎之。徵東將軍漢寵以為必詐，不與餘，而為淩作報書曰：「佑佑識邪正正，欲避禍就順，去暴歸道，甚相嘉尚。今欲遣兵相迎，然計兵少則不足相衛，多則事必遠聞。〔聞，音問。〕且先密計以成本志，臨時節度其宜。」會寵被書入朝，〔被，皮義翻。朝，直遙翻。〕敕留府長史，「若淩欲往迎，勿與兵也。」淩於後索兵不得，〔索，山客翻。〕乃單遣一督將步騎七百人往迎之，布夜掩擊，督將迸走，死傷過半。〔迸，北孟翻。孫權自量其國之力，不足以斃魏，不過時於疆埸之間，設詐用奇，以誘敵人之來而陷之耳，非如孔明真有用蜀以爭天下之心也。〕淩，允之兄子也。〔王允，獻帝時誅董卓。〕
先是淩表寵年過耽酒，不可居方任。〔方任，方面之任也。先，悉薦翻。〕帝將召寵，給事中郭謀曰「寵為汝南太守、豫州刺史〔漢建安中，武王操以寵為汝南太守，太和三年，刺豫州，是年都督揚州。〕二十餘年，有勳方岳；〔自魏以下，以督州為方岳之任，謂其職猶古之方伯、嶽牧也。〕及鎮淮南，吳人憚之。若不如所表，將為所闚，可令還朝，〔朝，直遙翻。〕問以東方事以察之。」既至，體氣康強，帝慰勞遣還。〔勞，力到翻。〕
十一月，戊戌晦，日有食之。
十二月，戊午，博平敬侯華歆卒。〔諡法：夙夜警戒曰敬；合善典法曰敬。華，戶化翻。〕
丁卯，吳大赦，改明年元曰嘉禾。〔會稽南始平言喜禾生，故以改元。〕
六年（壬子、二三二）
①春，正月，吳主少子建昌侯慮卒。太子登自武昌入省吳主，因自陳久離定省，子道有闕；〔記曲禮曰：凡為人子之禮，冬溫而夏清，昏定而晨省。省，悉景翻。離；力智翻。〕又陳陸遜忠勤，無所顧憂。乃留建業。
②二月，詔改封諸侯王，皆以郡為國。
③帝愛女淑卒，帝痛之甚，追諡平原懿公主，立廟洛陽，葬於南陵，取甄后從孫黃與之合葬，〔甄，之人翻。從才用翻。〕追封黃為列侯，為之置後，襲爵。〔為，於偽翻；下同。〕帝欲自臨送葬，又欲幸許。司空陳羣諫曰：「八歲下殤，禮所不備，〔記檀弓曰：周人似殷人之棺葬長殤，以夏后氏之堲周葬中殤、下殤，以有虞氏之瓦棺葬無服之殤。鄭玄註雲：略未成人。陸德明曰：十六至十九為長殤，十二至十五為中殤，八歲至十一為下殤，七歲以下為無服之殤，生未三月不為殤。〕未況未翆月，而以成人禮送之，加為制服，舉朝素衣，朝夕哭臨，自古以來，未有此比。〔朝，直遙翻；下同。臨，力鴆翻。比，毗寐翻。〕而乃復自往視陵，〔復，扶又翻。〕親臨祖載。願陛下抑割無益有損之事，此萬國之至望也。又聞車駕欲幸許昌，二宮上下，皆悉居東，舉朝大小，莫不驚怪。或言欲以避衰，或言欲以便移殿舍，〔避衰，謂五行之氣，有王有衰，徙舍以避之也。今人謂之避災。便移殿舍，謂欲營繕宮室，故出幸許以便移殿舍也。〕或不人知何故。臣以為吉凶有命，禍福由人，移走求安，則亦無益。若必當移避，繕治金墉城西宮〔水經註：金墉城在洛陽城西北角。治，直之翻。〕及孟津別宮，皆可權時分止，何為舉宮暴露野次，公私煩費，不可計量。〔量，音良。〕且吉士賢人，猶不妄徙其家以寧鄉邑，使無恐懼之心，〔子思居於衛，有齊寇。或曰：「寇至，盍去諸﹖」子思曰：「如伋去，君誰與守！」〕況乃帝王萬國之主，行止動靜，豈可輕脫哉！」少府楊簞曰：「文皇帝、武宣皇后崩，陛下皆不送葬，所以重社稷，備不虞也；何至孩抱之亦子而送葬也哉！」帝皆不聽。三月，癸酉，行東巡。
吳主遣將軍周賀、校尉裴潛乘海之遼東，從公孫淵求馬。
初，虞翻性疏直，數有酒失，又好抵忤人，〔抵，觸也。數，所角翻。好，呼到翻。〕多見謗毀。吳主嘗與張昭論及神仙，翻指昭曰：「彼皆死人而語神仙，世豈有伐人也！」吳主積怒非一，遂徙翻交州。及周賀等之遼東，翻聞之，以為五谿宜詩；遼東絕遠，聽使來屬，尚不足取，今去人財以求馬，〔去，猶棄也。去，羌呂翻。〕既非國利，又恐無獲。欲諫不敢，作表以示呂岱，岱不報。為愛憎所白，〔讒佞之人，有愛有憎，而無公是非，故謂之愛憎。白，陳奏也。〕復徙蒼梧猛陵。〔猛陵縣屬蒼梧郡。劉昫曰：唐梧州孟陵縣。藤州鐔津縣、龔州南平、武林，隋建三縣，皆漢猛陵縣地。復扶又翻。〕
⑤夏，四月，壬寅，帝如許昌。
⑥五月，皇子殷卒。
⑦秋，七月，以衛尉董昭為司徒。
⑧九月，帝行如摩陂，治許昌宮，起景福承光殿。〔治，直之翻。〕
⑨公孫淵陰懷貳心，數與吳通。〔數，所角翻。〕帝使汝南太守田豫督青州諸軍自海道，幽州刺史王雄自陸道討之，〔海道自東萊浮海，陸道自遼，鈿渡遼水。〕散騎常侍蔣濟諫曰：「凡非相吞之國，不侵叛之臣，〔光武報竇融書曰：吾與爾，非相吞之國。左傳：戎子駒支對範宣子曰：為不侵不叛之臣。〕不宜輕伐。伐之而不能制，是驅使為賊也。故曰：『虎狼當路，不治狐狸。』〔治，直之翻。〕先除大害，小害自已。今海表之地，累世委質，〔質，如字。〕歲選計、孝，〔計、孝，謂每歲上計及舉孝廉也。〕不乏職貢，議者先之。〔先悉薦翻。〕正使一舉便克，得其民不足益國，得其財不足為富；儻不如意，是為結怨失信也。」帝不聽。豫等往皆無功，詔令罷軍。
豫以吳使周賀等垂還，歲晚風急，必畏漂浪，東道無岸，當赴成山，成山無藏船之處，遂輒以兵屯據成山。賀等還至成山，〔班志：成山在東萊郡不夜縣；後漢省不夜縣。括地誌：成山在萊州文登縣西北百九十里。〕遇風，豫勒兵擊賀等，斬之。吳主聞之，始思虞翻之言乃召翻於交州。會翻已卒，以其喪還。〔還，從宣翻，又如字。〕
⑩十一月，庚寅，陳思王植卒。諡法：追悔前過曰思。
十二月，帝還許昌宮。
侍中劉曄為帝所親重。帝將伐蜀，朝臣內外皆曰「不可」。〔朝，直遙翻。〕曄入與帝議，則曰「可伐」；出與朝臣言，則曰「不可」。曄有膽智，言之皆有形。〔謂言蜀之可伐與不可伐，皆有勝負之形，可以動人之聽。〕中領軍楊暨，〔中領軍，主中壘、五校、武衛等三營。漢建安四年，魏武丞相府，自置中領軍；文帝踐阼，始置領軍將軍。其後以資重者為領軍將軍，資輕者則為中領軍。〕帝之親臣，又重曄，執不可伐之議最堅，每從內出，輒過曄，〔過，工禾翻。〕曄講不可之意。 後暨與帝論伐蜀事，暨切諫，帝曰：「卿書生，焉知兵事！」〔焉，於虔翻；下同。〕暨謝曰：「臣言誠不足採，侍中劉曄先帝謀臣，常曰蜀不可伐。」帝曰：「曄 與吾言蜀可伐。」暨曰：」，曄可召質也。」〔質，證也，驗也，對問也。〕詔召曄至，帝問曄，終不言。後獨見，〔見，賢遍翻；下同。〕曄責帝曰：「伐國，大 謀也，臣得與聞大謀，〔與，讀曰預。〕常恐眯夢漏泄以益臣罪，眯，毋禮翻，一作「寐」。說文曰：寐而眯，厭。厭，讀曰魘。〕焉敢向人言之！夫兵詭道也，軍事未發，不厭其密。陛下顯然露之，臣恐敵國已聞之矣。」於是帝謝之。曄見，責暨曰：「夫釣者中大魚，〔見賢遍翻。中，竹仲翻。〕則縱而隨之，須可制而後牽，則無不得也。人主之威，豈徒大魚而已！子誠直臣，然計不足採，不可不精思也。」暨亦謝之。
或謂帝曰：「曄不盡忠，善伺上意所趨而合之，〔伺，相吏翻。趨，七喻翻。〕陛下試與曄言，皆反意而問之，若皆與所問反者，是曄常與聖意合也。每問皆同者，曄之情必無所逃矣。」〔言者謂曄善迎合上意，上若有所問，試反上意而問之，曄之對必與上所問者反，而與上意所向者合，每問皆然，則可以見曄迎合之情矣。〕帝如言以驗之，果得其情，從此疏焉。〔疏，與捤同。〕曄遂發狂，出為大鴻臚，以憂死。〔侍中，在天子左右。大鴻臚，外朝官也。臚，陵如翻。〕
傅子曰：巧詐不如拙誠，信矣。〔晉傅玄著書，號傅子。〕以曄之明智權計，若居之以德義，行之以忠信，古之上賢，何以加諸！獨任才智，不敦誠悳，〔敦，厚也，崇尚也。〕內失君心，外困於俗，卒以自危，〔卒，子恤翻。〕豈不惜哉！
曄嘗譖尚書令陳矯專權，矯懼，以告其子騫。騫曰：「主上明聖，大人大臣，今若不合，不過不作公耳。」後數日，帝意果解。
尚書郎槳安廉昭以才能得幸，好抉擿羣臣細過以求媚於上。〔好呼到翻。抉，一決翻，挑也。擿，他歷翻，發動也。〕黃門侍郎杜恕上疏曰：「伏見廉昭奏左丞曹璠以罰當關不依詔，坐判問。〔續漢志：尚書左右丞各一人，掌錄文書期會；左丞主吏民章報及騶伯史，右丞主假署印綬及紙筆墨諸財用庫藏。蔡質漢儀曰：左丞總典臺中綱紀，無所不統。魏、晉之制，左丞主臺內禁令，宗廟祠祀，朝儀禮制，選用署吏急假；右丞掌臺內庫藏、廬合，凡諸器用之物及廩振人祖布、刑獄、兵器，督錄遠道文書章表奏事。罰，罪罰也。關，白也。言有罪罰當關白，而不依詔書，故坐以判問。判，剖也，析也；問責問也；剖析其事而責問之也。璠，孚袁翻。〕又云：『諸當坐者別奏。』〔廉昭又云諸當坐者，別奏，意欲並奏令僕坐之。〕尚書令陳矯自奏不敢辭罰，亦不敢陳理，意懇惻。志臣竊愍然為朝廷惜之！〔為，於偽翻。〕古之帝王所以能輔世長民者，〔長，知兩翻。〕莫不遠得百姓之懽心，近盡羣臣之智力。今陛下憂勞萬機，或親燈火，而庶事不康，到禁日弛。原具所由，非獨臣不盡忠，亦甚主不能使也。百里奚愚於虞而智於秦，〔韓信之言，見十卷漢高帝三年。〕豫讓苟容中行而著節智伯，〔豫讓事範、中行氏，智伯伐而滅之，移事智伯。後趙襄子滅智伯，豫讓漆身吞炭，必報襄子，五起而不中。人問豫讓，豫讓曰：「「範、中行眾人還我，我故眾人報之；智伯國士遇我，我故國士報之。」行，戶剛翻。〕斯則古人之明驗矣。若陛下以為今世無良才，朝廷乏賢佐，豈可追望稷、契之遐蹤，〔契，息列翻。〕坐待來世之俊又乎！今之所謂賢者，盡有大官而享厚祿矣，然而奉上之節未立，向公之心不一者，委任之責不專，而俗多忌諱故也。臣以為忠臣不必親，親臣不必忠。今有疏者毀人而陛下疑其私報所憎，譽人而陛下疑其私愛所親，左右或因之以進憎愛之說，遂使疏者不敢毀譽，〔此言帝信其所親而疑其所疏，遂使在遠之臣不敢言，以至是非失其真也。疏，與捤同。譽，音餘。〕以至政事損益，亦皆有嫌。陛下當思所以闡廣朝臣之心，篤厲有道之節，〔有道，謂有道之士也。〕使之自同古人，垂名竹帛，反使如廉昭者擾亂其間，臣懼大臣將遂容身保位，坐觀得失，為來世戒也。昔周公戒魯侯曰：『無使大臣怨乎不以。』〔以，用也；見論語。〕言不賢則不可為大臣，為大臣則不可不用也。書數舜之功，稱去四凶，〔共工、驩兜、鯀、三苗，世濟其惡，然後去之。數，所具翻。去，羌呂翻。〕不言有罪無問大子則去也。〔言小過當略而不問。〕今者朝臣不自以為不能，以陛下為不任也；不自以為不知，以陛下為不問也。〔知，讀曰智。〕陛下何不遵周公之所以用，大舜之所以去，使侍中、尚書坐則侍帷幄，則從華輦，親對詔問，各陳所有，則羣臣之行皆可得而知，〔行，下孟翻。〕忠能者進，闇劣者退，誰敢依違而不自盡。以陛下之聖明，親與羣臣論議政事，使羣臣人得自盡，賢愚能否，在陛下之所用。以此治事，何事不辦；〔治，直之翻；下同。〕以此建功，何功不成！每有軍事，〔謂二邊有警急之時也。〕詔書常曰：『誰當憂此者邪﹖吾當自憂耳。』近詔又曰：『憂公忘私者必不然，但先公後私即自辦也。』〔近詔，謂近日所下詔也。先，悉薦翻。後，戶遘翻。〕伏讀明詔，乃佑聖思究盡下情，然亦怪陛下不治其本而憂其末也。〔為治之本在於任賢，事之治不治，乃其末也。〕人之能否，實有本性，雖臣亦以為朝臣不盡稱職也。〔稱，尺證翻。〕明主之用人也，使能者不敢遺其力，而不能者不得處非其任。〔處，昌呂翻。〕選舉非其人，未必為有罪也；舉朝共容非其人，乃為怪耳。〔朝直遙翻。〕陛下知其不盡力而代之憂其職，知其不能也而教之　治其事，豈徒主勞而臣逸哉，雖聖賢並世，終不能以此為治也。〔為治，直吏翻。〕陛下又患臺閣禁令之不密，人事請屬之不絕，〔屬，之慾翻；下同。〕作迎客出入之制，以惡吏守寺門，〔寺門，官寺之門也。〕斯實未得為禁之本也。昔漢安帝時，少府竇嘉闢廷尉郭躬無罪之兄子，猶見舉奏，章劾紛紛。〔按範書：郭躬，章帝元和三年拜廷尉，和帝永元六年卒，不及安帝時。蓋躬死後，竇嘉方闢其兄子也。劾，戶概翻，又戶得翻。〕近司隸校尉孔羨闢大將軍狂悖之弟，〔裴松之曰：按大將軍，司馬宣王也；晉書雲：書雲：宣帝第五弟名通，為司隸從事，疑恕所云狂悖者。悖，蒲內翻，又蒲沒翻。〕而有司嘿爾，望風希指，甚於受屬，〔屬，之慾翻。〕選舉不以實者也。喜有親戚之寵，躬非社稷重臣，猶尚如此；以今況古，陛下自不督必行之罰以絕阿黨之原耳。出入之制，與惡吏守門，非治世之具也。〔治，直之翻。〕使臣之言少蒙察納，〔少，詩沼翻。〕何患於姦不削滅，而養若廉昭等乎！夫糾擿姦宄，忠事也；〔擿，他狄翻〕然而世憎小人行之者，以其不顧道理而苟求容進也。若陛下不復考其終始，〔復，扶又翻。〕必以違眾迕世為奉公，〔迕，五故翻。〕密行白人為盡節；〔謂潛伺人之過失以白上，及以為盡節也。〕焉有通人大才而更不能為此邪﹖〔焉，於虔翻。〕誠顧道理而弗為耳。使天下皆背道而趨利，則人主之所最病者也，陛下將何樂焉！」〔背，蒲妹翻。趨，七喻翻；下同。樂，音洛。〕恕，畿之子也。〔建安中，畿守河東，有能名。〕
帝嘗卒至尚書門，卒，讀曰猝。尚書門，尚書臺門也。〕陳矯跪問帝曰：「陛下欲何之﹖」帝曰：「欲按行文書耳。」矯曰：「此自臣職分，非陛下所宜臨也。若臣不稱其職，則請就黜退，〔行，下孟翻。分，扶問翻。稱，尺證翻。〕陛下宜還。」帝凓，回車而反。帝嘗問矯：「司馬公忠貞，可謂社稷之臣乎！」矯曰：「朝廷之望也；社稷則未知也。」〔陳矯、賈逵皆忠於魏，而二人之子皆為初佐命；豈但利祿之移人哉﹖非故家喬大而教忠不先也。〕
吳陸遜引兵向廬江；論者以為宜速救之。滿寵曰：「廬江雖小，將勁兵精，〔將，即亮翻。〕守則經時。〔謂陸遜若以兵圍守，必經時而不能拔。〕又，賊舍船二百里來，〔句絕。舍，讀曰拾。〕後尾空絕，不來尚欲誘致，今宜聽其遂進，但恐走不可及耳。」乃整軍趨楊宜口，〔魏廬江郡治陽泉縣。續漢志：陽泉縣有陽泉縣有陽泉湖，故陽泉鄉也，靈帝封黃琬為侯國。水經註：陽泉水受決水，東北流，逕陽泉縣故城東，又西北入決水，謂之陽泉口。趨，七喻翻。〕吳人聞之，夜遁。
是時，吳人歲有來計。漢寵上疏曰：「合肥城南臨江湖，北遠壽春，〔魏揚州治壽春，距合肥二百餘裏。遠，於願翻；下同。〕賊攻圍之，得據水為勢；官兵救之，當先破賊大輩，然後圍乃得解。賊往甚易，〔易，以豉翻。〕而兵往救之甚難，宜移城內之兵，其西三十里，有柯險可依，更立城以固守，此為引賊平地而掎其歸路，〔掎，居蟻翻。〕於計為便。」護軍將軍蔣濟議以為：「既示天下以弱，且望賊煙火而壤城，〔壞，音怪。〕此為未攻而自拔；一至於此，劫略無限，必淮北為守。」〔濟言望風移戌，吳必劫掠無限淮以自守也。〕帝未許。寵重表曰：〔重，直用翻。〕「孫子言『兵者，詭道也，故能而示之不能，驕之以利，示之以懾，』〔懾，懼也。懾，之涉翻。〕此為形實不必相應也。又曰：『善動敵者形之。』今賊未至而移城卻內，所謂形而誘之也。引賊遠水，〔遠，於願翻。〕擇利而動，舉得於外，則福生於內矣！」尚書趙諮以寵策為長，〔趙諮蓋必黃初初自吳使於魏者也。文帝重其辯給，遂臣於魏。〕詔遂報聽。
青龍元年（癸丑，二三三）
①春，正月，甲申，青龍見摩陂井中。二月，帝如摩陂觀龍，改元。〔自是改摩陂曰龍陂。〕
②公孫淵遣校尉宿舒、〔姓譜：宿本風姓，伏羲之後封於宿。風俗通：漢有鴈門太守宿詳。〕郎中令孫綜〔晉志：王國置郎中令，淵未封王，僭置之也。〕奉表稱臣於吳；吳主大悅，為之大赦。〔為，於偽翻。〕三月，吳主遣太常張彌、執金吾許晏、將軍賀達將兵萬人，金寶珍貨，九錫備物，乘海授淵，封淵為燕王。舉朝大臣自顧雍以下皆諫，以為「淵 未可信而寵待太厚，但可遣吏兵護送舒、綜而已；」吳主不聽。張昭曰：「淵背魏懼討，〔背，蒲妹翻。〕遠來求援，非本志也。若淵改圖，欲自明於魏，兩使不 反，〔使，疏吏翻。〕不亦取笑於不下乎！」吳主反覆難昭，〔難，乃且翻。〕昭意彌切。吳主不能堪，按劍【章：甲穴行本「劍」作「刀」；乙十一行本 同。】而怒曰：「吳國士人入宮則拜孤，出宮則拜君，孤之敬君亦為至矣，而數於眾中折孤，〔數，所角翻。折，之舌翻。〕孤常恐失計。」〔失計，謂不能容昭而殺之也。〕昭孰視吳主〔古孰、熟字通。〕曰：「臣雖知言不用，每竭愚忠者，誠以太后臨崩，呼老臣於牀下，遺詔顧命之言故在耳。」〔事見六十五卷漢獻帝建安十二年。〕因涕泣橫流；吳主擲刀於地，與之對泣。然卒遣彌、晏往。〔卒，子恤翻。〕昭忿言之不用，稱疾示朝；〔朝，直遙翻。〕吳主恨之，土塞其門，〔塞，悉則翻。〕昭又於內以土封之。〔張昭事吳，有古大臣之節。〕
③夏，五月，戊寅，北海王蕤卒。
④閏月，庚寅朔，日有食之。
⑤六月，洛陽宮鞠室災。〔鞠室者，畫地為域以蹴鞠，因以名室。〕
⑥鮮卑軻比能誘保塞鮮卑步度根與深結和親，〔步度根保塞，見七十卷文帝黃初五年。誘，音酉。〕自勒萬騎迎其累重於陘北。〔累，力瑞翻。重，直用翻。陘，音刑。陘北，陘嶺之北也，唐代州鴈門縣有東陘關、西陘州。〕荊【章：甲穴行本「荊」作「並」；乙士行本同；孔本同。】州刺史畢軌表輒出軍，以外威比能，內鎮步度根。帝省表曰：〔省，悉景翻。〕「步度根已為比能所誘，有自疑心。今軌出軍，慎勿越塞過句注也。」〔漢靈帝末，羌胡大擾定襄、雲中、五原、朔方、上郡，並流徙分散。建安二十年，集塞下荒地，置新興郡，自陘嶺以北並棄之，故以句注為塞。〕比詔書到，〔比，必寐翻。〕軌已進軍屯陰館，〔應劭曰：句注，出名，在鴈門陰館縣。杜佑曰：句注山，即鴈門縣西陘嶺。句，伏儼音俱，包愷音鉤。〕遣將軍蘇 尚、董弼追鮮卑。軻比能遣子將千餘騎迎步度根部落，與尚、弼相遇，戰於樓煩，〔陰館、樓煩二縣，漢皆屬鴈門郡，而晉志無之，蓋棄之荒外矣。〕二將沒，步度根與泄歸泥部落皆叛出塞，〔泄歸泥，扶羅韓之子。〕與軻比能合寇邊。帝遣驍騎將軍奏朗將中軍討之，〔晉職官志：驍騎將軍、遊擊將軍，並漢雜號將軍也，魏置為中軍。〕軻比能乃走幕北，泄歸將其部眾來降。步度根尋為軻比能所殺。
⑦公孫淵知吳遠難恃，乃斬張彌、許晏等首，傳送京師，悉沒其兵資珍寶。〔卒如張昭之言。傳，直戀翻。〕冬，十二月，詔拜淵大司馬，封樂浪公。〔樂浪，音洛琅。〕
吳主聞之，大怒曰：「朕年六十，世事難易，靡所不嘗。〔嘗，試也。易，以豉翻。〕近為鼠子所前卻，〔謂稱臣以誘吳使同前，又既又斬其使以卻之也。〕令人氣踊如山。不自截鼠子頭以擲於海，無顏復臨萬國，復，扶又翻。〕就令顛沛，不以為恨！」〔知其不可，而欲興忿兵也。〕
陸遜上疏曰：「陛下以神武之資， 誕膺期運，破操烏林，〔事見六十五卷漢獻帝建安十二年。〕敗備西陵，〔事見六十九卷文帝黃初三年。敗補邁翻。〕禽羽荊州；〔事見六十八卷建安二十四年。〕斯三虜者，當世雄傑，皆摧其鋒。聖化所綏，萬裏草偃，〔言如風行而草偃也。〕方蕩平華夏，總一大猷。〔猷，道也，謀也。夏，戶雅翻。〕今不忍小忿而發雷霆之怒，違垂堂之戒，〔千金之子，坐不垂堂，以喻權不當自越海而君兵於遼東。〕輕萬乘之重，〔乘，繩證翻。〕此臣之所惑也。臣聞之，行萬裏者不中道而輟足，圖四海者不懷細而害大。強寇在境，荒服未庭，陛下乘桴遠徵，〔桴，芳無翻。編竹木渡水，大者曰桒，小者曰桴。〕必致闚〈門俞〉，慼至而憂，悔之無及。若使大事時捷，則淵不討自服。今乃遠惜遼東眾之與馬，〔謂權所以遠惜遼東而不忍棄絕之者，以其民眾與其地產馬也。〕柰何獨欲捐江東萬安之本業而不惜乎！」
尚書僕射薛綜上疏曰：「昔漢元帝欲御樓船，薛廣德請刎頸　血染車。〔事見二十八卷永光元年。刎，武粉翻。〕何則﹖水火之險至危，非帝王所宜涉也。今遼東戎貊小國，〔貊，莫百翻。〕無城隍之固，備禦之術，器械銖鈍，〔銖者，十分黍之重，言其輕也。〕犬羊無政，往必禽克，誠如明詔。然其方土寒埆，〔埆，克角翻，墝瘠也。〕穀稼不殖，民習鞍馬，轉徙無常，卒聞大軍之至，自度不敵，〔卒，讀曰猝。度，徒洛翻。〕鳥驚獸駭，長驅奔竄，一人匹馬，不可得見，唯獲空地，守之無益，此不可一也。加又洪流滉瀁，〔滉瀁，水深廣貌。滉，戶廣翻。瀁，以兩翻，又餘亮翻。〕有成山之難，海行無常，風波難免，焂忽之間，人船異勢，雖有堯、舜之德，智無所施，賁、育之勇，力不得設，此不可二也。〔賁，音奔。〕加以鬱霧冥其上，鹹水蒸其下，善生流腫，轉相洿染，〔洿，烏故翻。流腫者，謂毒氣下流，足為之腫，古人謂之重膇，今人謂之腳氣。〕凡行海者，稀無此患，此不可三也。天生神聖，當乘時平亂，康此民物。今逆虜將滅，海內垂定，乃違必然之圖，尋至危之阻，忽九州之固，肆一朝之忿，既非社稷之重計，又開闢以來所未嘗有，期誠羣僚所以傾身側息，〔謂傾身而臥，側鼻而息，不得展布四體，安於偃仰也。〕食不甘味，寢不安席者也。」
選曲尚書陸瑁上疏曰：〔吳選曹尚書，即魏選部尚書。瑁，音冒。〕「北寇與國，壤地連接，苟有間隙，〔間，古莧翻；下同。〕應機而至。夫所以為越海求馬，曲意於淵者，為赴目前之急，除腹心之疾也。〔為，於偽翻。〕而更棄本追末，捐近治遠，〔治，直之翻。〕忿以改規，激以動眾，斯乃猾虜所願聞，非大之吳至計也。〔北寇、猾虜，皆謂魏也。〕又兵家之術，以功役相疲，勞逸相待，得，失之間，所覺輒多。〔兵法：以逸待勞，又曰：逸則能勞之。言敵人用智以疲我，苦不自覺，比我覺知，則得失之間相去多矣。〕且沓渚去淵，道里尚遠，〔遼東郡有沓氏縣，西南臨海渚。應劭曰：沓，長答翻。又據陳壽志：景初三年，以遼東東沓縣吏民渡海，居齊郡界為新沓渚之民也。〕今到其岸，兵勢三分，使強者進取，次當守船，又次運糧，行人雖得悉用。加以單步負糧，經遠深入，賊地多馬，邀截無常。若淵狙詐，與北未絕，動眾之日， 脣齒相濟；〔此慮魏乘吳伐遼門而南侵也。狙，千餘翻。〕若實瞭然無所憑賴，〔瞭然，猶言曉然也。蜀本作「孑然」，文義尤長。孑，孤孑也。謂淵孤立孑然無援 也。〕其畏怖遠迸，或難卒滅，〔怖，普布翻。迸，北孟翻。卒，讀曰猝。〕使天誅稽於朔野，山虜乘間而起，〔山虜，謂丹楊、豫章、鄱陽、廬陵、新都寺郡山越 也。「乘」蜀本作「承」。間，古莧翻。〕恐非萬安之長慮也！」吳主未許。
瑁重上疏曰：〔重，直龍翻。〕「夫兵革者，固前代所以誅暴亂、威四夷也。然其役皆在姦雄已除，天下無事，從容廟堂之上，從，千容翻。〕以餘議議之耳。至於中夏鼎沸，九域盤互之時，〔盤互，謂各盤據而互為敵也。夏，戶雅翻。〕率須深根固本，愛力惜費，未有正於此時舍近治遠，以疲軍旅者也。〔舍，讀曰捨。治，直之翻。〕昔尉佗叛逆，僭號稱帝，於時天下乂安，百姓康簞，然漢文猶以遠徵不易，告喻而已。〔佗，徒河翻。事見十二卷漢文帝元年。易，以豉翻。〕今兇桀未殄，疆埸猶警，〔埸，音亦。〕未宜以淵為先。願陛下抑威任計，暫寧六師，潛神嘿規，以為後圖，天下幸甚！」吳主乃止。
吳主數遣人慰謝張昭，〔數，所角翻。〕昭固不起。吳主因，出過其門呼昭，〔過，工禾翻。〕昭辭疾篤。吳主燒其門，欲以恐之，〔恐，丘共翻。〕昭亦不出。吳主使人滅火，住門良久，昭諸子共扶昭起，吳主載以還宮，深自得已，然後朝會。〔朝，直遙翻。〕
初，張彌、許晏等至襄平，〔襄平縣，遼東郡治所，淵所都也。〕公孫淵欲圖之，乃先分散其吏兵，中使秦旦、張羣、杜德、黃強等及吏兵六十人置玄菟。〔中使，中節人使也。使，疏吏翻。陳壽曰：漢武帝開玄菟郡，鈶沃沮城；後為夷貊所侵，徙郡句驪西北。菟，同都翻。〕玄菟在遼東北二百里，〔此非玄菟郡舊治也。〕太守王贊領戶二百，旦等皆舍於民家，仰其飲食，〔仰，牛向翻。〕積四十許日。旦與羣等議曰：「吾人遠辱國命，自棄於此，與死無異。今觀此郡，形勢甚弱，若一旦同心，焚燒城郭，殺其長吏，為國報恥，〔長，知兩翻。為，於偽翻。〕然後伏死，足以無恨。孰與偷生苟活，長為囚虜乎！」羣等然之。於是陰相結約，當用八月十九日夜發，其日中時，為邵 中張松所告，贊便會士眾，閉城門，旦、羣、德、強皆踰城得走。時羣病疽瘡著彣，疽，千餘翻。著，直略翻。彣，與膝同。】不及輩旅，德常扶接與俱，崎嶇山 谷，〔崎丘宜翻。嶇，音區。〕行六七百里，創益困，不復能前，創，初良翻；下同。〕臥草中，相守悲泣。羣曰：「吾不幸創甚，死亡無日卿諸人宜速進道，冀有 所達，空相守俱死於窮谷之中，何益也！」德曰：德曰：「萬裏流離，死生共之，不忍相委。」〔委，棄也。〕於是推旦、強使前，〔推，吐雷翻。〕德獨留守羣，採菜果食之。〔食，讀曰坔。〕旦、強別數日，得達句麗，因宣吳主詔於句麗王位宮及其主簿，〔高句麗國，在遼東之千里。位宮，漢高句麗王宮之曾孫也。宮生而開目能視，及長，勇壯，數犯漢邊。位宮生墮地，亦能開目視人。句麗呼相似為「位」以似其祖，故名曰位宮。句麗有相加、對盧、沛者、古鄒大加、主簿、優臺、使者、帛衣、先人。「帛衣」，三國志作「皁衣」。句，音如字，又音駒。驪，力知翻。〕紿言有賜，為遼 東所劫奪。〔紿，徒亥翻。〕位宮等大喜，即受詔，命使人隨旦還迎羣，【章：甲十六行本「羣」下有「德」字；乙十一行本同。】遣皁衣二十五人，送旦等還 吳，奉表稱臣，貢貂皮千枚，鶡雞皮十具。〔郭璞註山海經曰：鶡然似雉而大，青色，有毛，鬭敵死乃止。鶡，何葛翻。〕旦等見吳主，悲喜不能自勝。〔勝，音 升。〕吳主壯之，皆拜校尉。
⑧是歲，吳主出兵欲圍新城，〔合肥新城也。〕以其遠水，積二十餘日，不敢下船。〔大船向岸，船高岸卑，故謂舍船就岸曰下船，以自船而下也。遠，於願翻。〕漢寵謂諸將曰：「孫權得吾移城，必於其眾中有自大之，言今大舉來欲要一切之功，〔要，不遙翻。〕雖不敢至，必當上岸耀兵以示有餘。」〔上，時掌翻。〕乃潛遣步騎六千，伏冒水隱處以待之。吳主果上岸耀兵，寵犬兵卒起擊之，〔卒，讀曰猝。〕斬首數百，或有赴水死者。吳主使全琮攻六安，亦不克。
⑨蜀庲降都督張翼〔水經註：寧州建寧縣，故庲降都督屯，蜀後主建興三年，分益州郡置之。〕用法嚴峻，南夷豪帥劉胄叛。〔帥，所類翻。〕丞相亮以參軍巴西馬忠代翼，召翼令還。其人謂翼宜速歸即罪。〔其人，謂召翼者也。即，就也。〕翼曰：「不然，吾以蠻夷蠢動，不稱職，故還耳。〔稱，尺證翻。〕然代人未至，吾方臨戰場，當運糧積穀，為滅賊之資，豈可以黜退之故而廢公家之務乎！」於是統攝不懈，〔懈，古隘翻。〕代到乃發。馬忠因其成基，破胄，斬之。
⑩諸葛亮勸農講武，作木牛、流馬，〔亮集日：流馬尺寸之數， 肋長三尺五寸，廣三寸，厚二寸二分，左右同前軸孔分墨去頭四寸，徑中二寸。前腳孔分墨去前軸孔四寸五分，廣一寸。前槓孔分墨去前腳孔分墨三寸七分，孔長二 寸，廣一寸。後軸孔去前槓孔分黑一尺五分，大小與前同。後腳孔刀墨去後軸孔三寸五分，大小與前同。後槓孔去後腳孔分墨二寸七分，後載去後槓孔分墨四寸五 分。前槓長一尺八寸，廣二寸，厚一寸五分；後槓與等。板方，襄一板厚八分，長二尺七寸，高一尺六寸五，廣一尺六寸。每枚受米二斛三鬥，從上槓孔去肋下七 寸，前後同。上槓孔去下槓孔分墨一尺三寸，孔長一寸五分，廣七分，八孔同。前後四腳廣二寸，厚一寸五分。形制如象靬，長四寸，徑面困寸三分，孔徑中二腳槓 長二尺一寸，廣二寸五分，厚一寸四分，同槓耳。〕運米集斜谷口，治斜谷邸閣；息民休士，三年而後用之。〔按明年亮即出料谷，所謂「息民休士，三年而後用之」，通自再攻祁山之後，至是凡三年也。斜，昌遮翻。谷，音浴，又古祿翻。〕
二年（甲寅、二三四）考異曰：唐太宗晉書景懷夏侯後傳，後以此年死。雲「宣帝居上
將之重，諸子並有雄才大略，後知帝非魏之純臣，而後既魏氏之甥，帝深忌之，遂以鵷崩。」按是時司馬懿方信任於明帝，未有不臣之跡，況其諸子乎！徒以魏甥之故，猥鴆其妻，都非事實，蓋甚之之辭。不然，師自以他故鴆之也。今不取。〕
①春，二月，亮悉大眾十萬由斜谷入寇，遣使約吳同時大舉。
②三月，庚寅，山陽公卒，〔獻帝自禪位至卒，十有四年，年五十四。〕帝素服發喪。
己酉，大赦。
④夏，四月，大疫。
⑤崇華殿災。〔是歲，復修改崇華曰九龍殿，引穀水過九龍前，為玉井綺欄，蟾蜍含受，神龍吐出。〕
⑥諸葛亮至郿，〔郿，音媚，又音眉。〕軍於渭水之南。司馬懿引軍渡渭，背水為壘拒之，〔背，蒲妹翻。〕謂諸將曰：「亮若出武功，依山而東，誠為可憂；若西上五丈原，〔水經註：五丈原在郿縣西，渭水逕其北。又亮與步騭書曰：原在武功西十里。上，時掌翻。〕諸將無事矣。」亮困屯五丈原。
雍州刺史郭淮言於懿曰：〔雍，於用翻。〕「亮必爭北原，宜先據之。」議者多謂不然，淮曰：「若亮跨渭登原，連兵北山，隔絕隴道，搖盪民夷，〔盪，徒朗翻。〕此非國之利也。」懿乃使淮屯北原。塹壘未成，〔塹，七豔翻。〕漢兵大至，淮逆擊卻之。
亮以前者數出，〔數，所角翻。〕皆以運糧不繼，使己志不伸，乃分兵屯田為久駐之基，耕者雜於渭濱居民之間，而百姓安堵，軍無私焉。
⑦五月，吳主入居巢湖口，〔巢湖口即今柵江口也，在和州歷陽縣西南百五十里，水導源巢湖。裴松之曰：巢，祖了翻。今巢湖與焦湖通，焦、勦音近，故有勦音，今讀如字。〕向合肥新城，〔即太和六年漢寵所築新城也。華夷對境圖：魏合肥新城，今為廬州謝步鎮。〕眾號十萬；又遣陸遜、諸葛瑾將萬餘人入江夏、沔口，向襄陽；〔瑾，渠吝翻。沔；彌兗翻。〕將軍孫韶、張承入淮，向廣陵、淮陰。六月，漢寵欲率諸軍救新城，殄夷將軍田豫曰：〔殄夷將軍，蓋魏所置，然不在沈約志所謂四十號將軍之數。〕「賊悉眾大舉，非圖小利，欲質新城以致大軍耳。〔質，音致。〕宜聽使玫城，挫其銳氣，不當與爭鋒也。城不可拔，眾必罷怠；罷怠然後擊之，可大克也。〔罷，讀曰：疲。〕若賊見計，〔言窺見吾所以待敵之計也。〕必不攻城，勢將自走。若便進兵，適入其計矣。」
時東方吏士皆分休，寵表請召中軍兵，並召所休將士，〔分休，猶番休也。〕須集擊之。散騎常侍廣平劉劭議以為：「賊眾新至，心專氣銳，寵以少人自戰其地，〔少，詩沼翻。〕若便進擊，必不能制。寵請待兵，未有所失也，以為可先遣步兵五千，精騎三千，先軍前發，〔先，悉薦翻。〕聲進道震曜形勢。騎到合肥，疏其行隊，〔疏，讀曰捤。行，戶剛翻。〕多其旌鼓，曜兵城下，引出賊後，擬其歸路，要其糧道。賊聞大軍來，騎斷其後，必震怖遁走，〔要，一遙翻。斷，丁管翻。怖普布翻。〕不戰自破矣。」帝從之。
寵欲拔新城守，致賊壽春，帝不聽，曰：「昔漢光武遣兵據略陽，終以破隗囂，〔事見四十二卷建武八年。〕先帝東置合肥，南守襄陽，西固祁山，賊來輒破於三城之下者，地有所必爭也。〔合肥、襄陽以備吳，祁山以備蜀也。〕縱權攻新城，必不能拔。槉諸將堅守，吾將自往徵之，比至，恐權走也。」〔比，必寐翻。〕乃使徵蜀護軍奏朗督步騎二萬助司馬懿禦諸葛亮，槉懿：「但堅壁拒守以挫其鋒，彼進不得志，退無與戰，久停則糧盡，虜略無所獲，則必走；走而追之，全勝之道也。」秋，七月，【章：甲十六行本「月」下有「壬寅」二字；乙十一行本同。】帝御龍舟東徵。
漢寵募壯士焚吳攻具，射殺吳主之弟子泰；〔射，而亦翻。〕又吳吏士多矣病。帝未至數百里，疑兵先至。吳主始謂帝不能出，聞大軍至，遂遁，孫韶亦退。
陸遜遣親人韓扁奉表詣吳主，邏者得之。〔扁，補典翻，又音篇。邏郎佐翻。〕諸葛瑾聞之甚懼，書與遜雲：「大駕已還，賊得韓扁，具知吾闊狹，且水乾，宜當急去。」〔乾，音幹。〕遜未答，方催人種葑、豆，葑，菜也；謂之蔓菁。豆，菽也。〕與諸將弈棋、射戲如常。瑾曰：「伯言多智略，〔陸遜，一名議，字伯言。〕其必當有以。」乃自來見遜。遜曰：「賊知大駕已還，無所復憂，得專力於吾。又己守要害之處，兵將意動，〔謂敵既知權還，料遜兵當退，已分守要害之處，欲以遮截遜所部兵，既無進取之氣，而有遮截之慮，則其意恐動，將至於或降或潰也。復，扶又翻。〕且當自定安之，施設變術，然後出耳。今便示退，賊當謂吾怖，〔怖，普布翻。〕仍來相蹙，必敗之勢也。」乃密與瑾立計，令瑾督舟船，遜悉上兵馬以向襄陽城；〔上，時掌翻。〕魏人素憚遜名，據還赴城。瑾便引船出，遜徐整部伍，張拓聲勢，步趣船，〔趣，七喻翻。〕魏人不敢逼。行到白圍，〔蓋立圍屯於白河口，因以為名。〕託言住獵，潛遣將軍周峻、張梁等擊江夏、新市、安陸、石陽，〔新市、安陸二縣，皆屬江夏郡。魏初以文聘為江夏太守，屯石陽，舟車湊焉，頗為繁富。沈約曰：江夏曲陵縣本名石陽，晉武帝太康元年，改曰曲陵；宋明帝泰始六年，併曲陵入安陸縣。〕斬獲千餘人而還。
羣臣以為司馬懿方與諸葛亮相守未解，車駕可西幸長穴。帝曰：「權走，亮膽破，大腩走以制之，吾無憂矣。」遂進軍至壽春，錄諸將功，封賞各有差。
⑧八月，壬申，葬漢孝獻皇帝於禪陵。〔帝王紀曰：禪陵在濁鹿城西北十胃。賢曰：在今懷州脩武縣北二十五里。劉澄之地記曰：以漢禪魏，因以名焉。〕
⑨辛巳，帝還許昌。
⑩司馬懿與諸葛亮相守百餘日，亮數挑戰，〔數，所角翻。挑，徒了翻。〕懿不出。亮乃遺懿巾幗婦人之服；〔字書：幗，古獲翻。婦人喪冠也；又古對翻。據劉昭註補輿服志，公卿、列侯夫人紺繪幗。蓋婦人首飾之稱，不特喪冠也。遺，於季翻。〕懿怒，上表請戰帝使衛尉辛毗杖節為軍師以制之。護軍姜維謂亮曰：「辛佐治杖節而到，賊不復出矣。」〔治，直吏翻。復，扶又翻。〕亮曰：「彼本無戰情，所以固請戢者，以示武於其眾耳。將在軍，君命有所不受，〔孫武子及司馬穰苴之言也。將，即亮翻。〕苟能制吾，豈千里而請戰邪！」
亮遣使者至懿軍，懿問其寢食及事之煩簡，不問戎事。〔懿所憚者亮也，問其寢食及事之煩簡，以覘壽命之久近耳，戎事何必問邪！〕使者對曰：「諸葛公夙興夜寐，罰二十以上，皆親覽焉；所噉食不至數升。」懿告人曰：「諸葛孔明食少事煩，其能久乎！」〔噉，徒濫翻。少，詩沼翻。〕
亮病篤，漢【章：甲穴六行本「漢」下有「主」字；乙十一行本同。】使尚書僕射李福省侍，〔省，悉景翻。〕因諮以國家大計。福至，與亮語已，別去，〔已，竟也，語竟而別也。〕數日復還。〔復，扶又翻；下同。〕亮曰：「孤知君還意，近日言語雖彌日，有所不盡，更來求決耳公所問者，公琰其宜也。福謝：「前實失不諮請，如鈆百年後，誰可任大事者，故輒還耳。乞復請蔣琬之後，誰可任者﹖」亮曰：「文偉可以繼之。」又問其次，亮不答。〔費禕，字文偉。亮不答繼禕之人，非高帝「此後亦非乃所知」之意，蓋亦見蜀之人士無足以繼禕者矣。鳴呼！〕
是月，亮卒于軍中。長史楊儀整軍而出。百姓奔告司馬懿，懿追之。姜維令儀禾旗鳴鼓，若將向懿者，懿斂軍退，不敢偪。〔猶恐亮未死也。〕於是儀結陳而去，〔陳，讀曰陣。〕入谷然後發喪。〔入斜谷也。〕百姓為之諺曰：「死諸葛走生仲達。」〔司馬懿，字仲達。以當時百姓之諺觀之，時人之於孔明何如也！〕懿聞之，笑曰：「吾能料生，不能料死故也。懿按行亮之營壘處所，歎曰：「天下柯才也！」〔方亮之出也，懿以為若西上五丈原，諸將無事矣。及亮既死退軍，懿按行其營壘處所，以為天下柯才。觀此，則知懿已料亮之必屯五丈原，而力不能制，姑為此言以安諸將之心耳。行，下孟翻。〕追至赤岸，不及而還。〔還，從宣翻。又如字。〕
初，漢前軍師魏延，〔蜀置中軍師、前軍師、後軍師。〕勇猛過人，善養士卒。每隨亮出，輒欲請兵萬人，與亮異道會於潼關，如韓信故事，〔韓信請兵故事，見九卷漢高帝二年。〕亮制而不許。延常謂亮為恃，歎恨己才用之不盡。楊儀為人幹敏，亮每出軍，儀常常規畫分部，堸度糧穀，不稽思慮，，斯須便了，〔斯，此也，須待也；言即此待之，便可辦事。分，扶問翻。度，徒洛翻。〕軍戎節度取辦於儀。延性矜高，當時皆避下之，〔下遐稼翻。〕唯儀不假借延，延以為至忿，有如水火。〔言不可同處也。〕亮亮深惜二人之才，不忍有所偏廢也。
費禕使吳，〔費，父沸翻。使，疏吏翻。〕吳主醉，問禕曰：「楊儀、魏延，牧豎小人也，雖嘗有鳴吠之益於時務，然既已任之，勢不得輕。若一朝無諸葛亮，必為禍亂矣，諸君憒憒，〔憒，古對翻；釋雲：心亂也。〕不佑防慮於此，豈所謂貽厥孫謀乎！」禕對曰：「儀、延之不協，起於私忿耳，而無黥、韓難御之心也。〔黥布、韓信也。〕今方掃除強賊，混一函夏，〔夏，戶雅翻。〕功以才成，業由才廣，若捨不此不任，防其後患，是猶備有風波而逆廢舟，寸懢，非長計也。」〔懢，與楫同。〕
亮病困，與儀乃司馬費禕等作身歿之後退軍節度，令延斷後，〔斷，讀曰短。〕姜維次之；若延不從命，軍便自發。〔亮固知延非儀所能令矣。〕亮卒，儀祕不發喪，令禕往揣延意指。〔揣，初禾翻。〕延曰：「丞相雖亡，吾自見在。〔此魏延矜高之語也。見，賢遍翻。〕府親官屬，便可將喪還葬，〔府親官屬，謂長史以下也。〕吾當自率諸軍擊賊；云何以一人死廢天下之事邪！且魏延何人，當為楊儀之所部勒，作斷後將乎！」〔將，即亮翻。〕自與禕共作行留部分，〔分，扶問翻。〕令禕手書與己連名，告下諸將。〔時禕為亮司馬，延知儀必不己從，故因禕來，劫與共作行留處分。行謂當從亮喪還者，留，謂當留拒敵者，延欲令禕手書處分之語，告其下諸將也。〕禕紿延曰：「當為君還解楊長史，文吏，稀更軍事，〔紿，徒亥翻。為，於偽翻。更，工衡翻。〕必不違命木。」禕出，奔馬而去。延尋悔之，已不及矣。〔尋，繼也，言繼時而悔也。〕
延遣人覘儀等，欲按亮成規，諸營相次引軍還，覘，醜廉翻。翻，又如字；下同。〕延大怒，攙儀未發，〔攙，初銜翻。目後爭前曰攙，今人猶言攙先。〕率所領徑先南歸，所過燒絕閣道。延、儀各相表叛逆，一日之中，羽檄交至。漢主以問侍中董允、留府長史蔣琬，琬、允鹹保儀而疑延。儀等令槎山通道，〔槎，仕下翻，邪斫木也。〕晝夜兼行，亦繼延後。延先至，據南谷口，〔南谷，即褒谷也。南谷曰褒，北谷曰斜，長四百七十里，同為一谷。〕遣兵逆擊儀等，儀等令將軍何平於前禦延。〔何平，即王平也，本養外家何氏，後復姓王，此從其初姓。〕平叱先登曰：「公亡身尚未寒，汝輩何敢乃爾！」延士眾知曲在延，莫為用命，〔為，於偽翻。〕皆散。延獨與其子數人逃亡，奔漢人，儀遣將馬岱追斬之，遂夷延三族。蔣琬率宿衛諸營北行赴難，〔難，乃旦翻。〕行數十里，延死問至，乃還。〔問，音訊也。〕始，延欲殺儀等，冀時論以己代諸葛輔政，故不降魏而南還擊儀，實無反意也。〔延雖無反意，使其輔政，是速蜀之亡也。降，戶江翻。〕
諸軍還成都，大赦，諡諸葛亮曰忠武侯。初，亮表於漢主曰：「成都有桑八百株，薄田十五頃，子弟衣食，自有餘饒，臣不別治生以長尺寸。〔治，直之翻。長，知兩翻。〕若臣死之日，不使內有餘帛，外有贏財，以負陛下。」卒如其所言。〔卒，子恤翻。〕
丞相長史張裔常稱亮曰：「公賞不遺遠，罰不阿近，爵不可無功取，刑不可以貴勢免，此賢愚所以僉忘其身者也！」
陳壽評曰：諸葛亮之為相國也，撫百姓，示儀軌，〔儀，度也。軌，法也。〕約官職，從權制，開誠心，布公道；盡忠益時者，雖讎必，賞，犯法怠慢者，雖親必罰，服罪輸情者，雖重必釋，遊辭巧飾者，雖輕必戮，善無微而不賞，惡無纖而不貶，庶事精練，物理其本，〔言事事物物必從其本而治之。〕循名責車，虛偽不齒；終於邦域之內，鹹畏而愛之，刑政雖峻而無怨者，以其用心平而勸弁明也，可謂識治之良才，管、蕭之亞匹矣。〔治，直吏翻。亞，次也。匹，偶也。〕
初，長水校尉廖立，〔廖，力弔翻，姓也。裴松之音理救翻。姓譜：廖姓，周文王子伯廖之後，後漢有廖湛。風俗通曰：古有廖叔安，左傳作飂，蓋其後也。〕自謂才名宜為諸葛亮之副，常以職位遊散，〔散悉亶翻。〕怏怏怨謗無已，亮廢立為民，徙之汶山。〔據立傳，廢徙汶山，後主初立之時也。汶山，漢武帝開為郡，宣帝地節三年，合於蜀郡，蜀又分置汶山郡；唐為茂州汶山縣。汶，音崏。〕及亮卒，立垂泣曰：「吾終為左衽矣！」李平聞之，亦發病死。〔平廢徙，見上寸和五年。〕平常冀亮復收己，得自補復策後人不能故也。〔復，扶又翻。〕
習鑿齒論曰：昔管仲奪伯氏駢邑三百，沒齒而無怨言，聖人以為難。〔見論語，。鄭氏曰：小國之下大夫，采地方一成，其定稅三百家故三百戶也。其實大國下大夫亦三百戶，故論語雲：管仲奪伯氏駢邑三百。一成所以三百家者，一成九百夫，宮至、塗巷、山澤，三分去一，餘有六百夫，又不易再易，通率一家受二夫之田，是定稅三百家也。〕諸葛亮之使廖立垂泣，李嚴致死，豈徒無怨言而已哉！夫水至平而邪者取法，鑑至明而醜者忘怒；水鑑之所以能窮物而無怨者，以其無私也。水鑑無私，猶以免謗；況大人君子懷樂生之心，〔樂，音洛。〕流矜恕之德，法行於不可不用，刑加乎自犯之罪，爵之而非私，誅之而不怒，天下有不服者乎！
蜀人所在求為諸葛亮立廟，漢主不聽；〔為，於偽翻。〕百姓遂因時節私祭之於道陌上。步兵校尉習隆等〔姓譜：習，國名，後似為姓。風俗通：漢有習響，為陳相。〕上言：請近其墓，立一廟於沔陽，〔近，其靳翻。〕斷其私祀。〔斷，音短。〕漢立從之。
漢主以左將軍吳懿為車騎將軍，假節，督漢中，〔代魏延也。〕以丞相長史蔣琬為尚書令，總統國事，尋加琬行都護，假節，領益州刺史。時新喪元帥，〔喪，息良翻。〕遠近危悚，琬出類拔萃，〔類，倫也。萃，聚也。〕處羣僚之右，〔處，昌呂翻。〕既無戚容，又無喜色，神守舉止，有如平日，由是眾望漸服。
吳人聞諸葛亮卒，恐魏承衰取蜀，增巴丘守萬人，〔此巴丘即巴陵也。今嶽州巴陵縣有天嶽山，臨大江，一名幕簞，前有培塿，謂之巴蛇冢，相傳以為羿屠巴蛇於洞庭，其骨若陵，因謂之巴陵。〕一欲以為救援，二欲以事分割。漢人聞之，亦增永安之守防非常。漢主使右中郎將宗預使吳，〔使，疏吏翻。〕吳主問曰：「東之與西，譬猶一家，而聞西更增白帝之守，何也﹖」對曰：「臣以為東益巴丘飲戌，西增竹帝之守，皆事勢宜然，俱不足以相問也。」吳主大笑，嘉其抗盡。〔謂抗言不為吳屈，又盡情無所隱也。〕禮之亞於鄧芝。〔蜀先主殂，諸葛亮當國，始遣鄧芝使吳。〕
吳諸葛恪以丹陽山險，民多果勁，雖前發兵，徒得外縣平民而已，〔陸遜先嘗部伍山越為兵，事見六十八卷漢獻帝建安二十四年。〕其餘深遠，莫能禽盡，屢自求為官出之，〔為，於偽翻。〕三年可得甲士四萬。眾議鹹以為： 「凡陽地勢險阻，與吳郡、會稽、新都、番陽四郡鄰接，〔會，工外翻。番，蒲何翻。〕周旋數千里，山谷萬重。〔重，直龍翻。〕其幽邃人民，未嘗入城邑，對長 吏，〔長，知兩翻。〕皆使兵野逸，白首於林莽；〔莽，莫補翻，又母黨翻；草深曰莽。〕逋亡宿惡，鹹共逃竄。山出銅鐵，自鑄甲兵。俗好武習戰，〔好，呼到 翻。〕高尚氣力；其升山越險，抵突叢棘，若魚之走淵，猿狖之騰木也。〔走，音奏。狖，餘救翻。說文曰：狖，鼠屬，善旋。〕時觀間隙，〔間，古莧翻。〕出為寇盜，每致兵征伐，尋終不逮，〔逮，及也；謂恪所出山民終不能及四萬之數也。〕歎曰：「恪不大興吾家，將赤吾族也！」恪盛陳其必捷，吳主乃拜恪撫越將軍，〔以招撫山越為將軍號。〕領丹陽太守，使行其策。
冬，十一月，洛陽地震。
吳潘濬討武陵蠻，數年，斬獲數萬。自是羣蠻衰弱，一方寧靜。十一月，濬還武昌。〔太和五年，吳遣潘濬討武陵蠻。〕
