△卷第一百二十二
宋紀四〔起重光協洽（辛未），盡旃蒙大淵獻（乙亥），凡五年。〕
太祖文皇帝上之下
元嘉八年（辛宋、四三一）
1春，正月，壬午朔，燕大赦，改元大興。
2丙申，檀道濟等自清水救滑臺，魏叔孫建、長孫道生拒之。丁酉，道濟至壽張，遇魏安平公乙旃眷，〔魏收官氏志：獻帝命叔父之裔為乙旃氏。〕道濟帥寧朔將軍王仲德、驍騎將軍段宏奮擊，大破之；〔帥，讀曰率。驍，堅堯翻。騎，奇寄翻。〕轉戰至高梁亭，斬魏濟州刺史悉煩庫結。〔魏明元帝泰常八年，置濟州，治碻磝城。濟，子禮翻。〕
3夏主擊秦將姚獻，敗之；〔將，即亮翻。敗，補邁翻。〕遂遺其叔父北平公韋伐帥眾一萬攻南安。〔去年暮末保南安。〕城中大饑，人相食。秦侍中，徵虜將軍出連輔政、侍中，右衛將軍乞伏延祚、吏部尚書乞伏跋跋踰城奔夏，秦王暮末窮蹙，輿櫬出降，〔乞伏氏四主，四十九年而滅。櫬，初覲翻。降，戶江翻。〕井沮渠與國送於上邽。〔與國為秦 所禽，見上卷六年。沮，子餘翻。〕秦太子司直焦楷奔廣寧，〔太子司直，掌糾劾官僚及率府兵。晉志無是官，當是二趙、燕、秦所置。〕泣謂其父遺曰：「大人荷 國寵靈，〔荷，下可翻。〕居蕃鎮重任。今本朝顛覆，豈得不率見眾唱大義以寇讎！」〔朝，直遙翻。見，賢遍翻。〕遺曰：「今主上已陷賊庭，吾非愛死而忘義，顧以大兵追之，是趣絕其命也。〔趣，讀曰促。〕不如擇王族之賢者，春以為主而伐之，庶有濟也。」楷及築壇誓眾，不旬之間，赴者萬餘人。會遺病卒，〔卒，子恤翻。〕楷不能獨舉事，亡奔河西。
4二月，戊午，以尚書右僕射江夷為湘州刺史。
5檀道濟等進至濟上，〔濟，子禮翻；下同。〕二十餘日間，前後與魏三十餘戰，道濟多捷。軍至歷城，〔歷城縣自漢以來屬濟南郡，宋為冀州刺史治所。〕叔孫建等縱輕騎邀其前後，焚燒草穀，〔騎，奇寄翻。〕道濟軍乏食，不能進；由是安頡、司馬楚之等得專力攻滑臺，〔頡，戶結翻。〕魏主復使楚兵將軍王慧龍助之。〔復，夫又翻。〕朱脩之堅守數月，糧盡，與士卒燻鼠食之。辛酉，魏克滑臺，執脩之及東郡太守申謨，〔東郡自漢、魏以來治白馬；白馬，滑臺之地也。〕虜獲萬餘人。謨，鍾之曾孫也。申鍾見九十五卷晉成帝咸和九年。〕
6癸酉，魏主還平城，大饗，告廟，將帥及百官皆受賞，戰士賜復十年。〔賞北伐柔然、西伐西、南禦宋之功也。將，即亮翻。帥，所類翻。復，方目翻，復，方目翻，復勿事也；下復境同。〕
於是魏南鄙大水，民多餓死。尚書令劉絜言於魏主曰：「自頃邊寇內侵，戎車屢駕；天贊聖明，所在克殄；方難既平〔難，乃旦翻。〕皆蒙優錫。而郡國之民，雖不徵討，服勤農，以供軍國，實經世之大本，府庫之所資。今自山以東，遭水害，應加哀矜，以弘覆育。」〔覆，敷又翻；下米覆同。〕魏主從之，復境內一歲租賦。
7檀道濟等食盡，自歷城引還；軍士有亡降魏者，具告之。魏人追之，衆忷懼，將潰。〔降，戶江翻。忷，許拱翻。〕道濟夜唱籌量沙，以所餘少米覆其上。〔量，音良。少，詩沼翻；下同。〕及旦，魏軍見之，謂道濟資糧有餘，以降者為妄而斬之。時道濟兵少，魏兵甚盛，騎士四合。道濟命軍士皆被甲，〔被，皮義翻。〕己白服乘輿，引兵徐出。魏人以為有伏兵，不敢逼，稍稍引退，道濟全軍而返。
青州刺史蕭思話聞道濟南歸，欲委鎮保險，〔宋青州治東陽城。〕濟南太守蕭承之固諫，不從。丁丑，思話棄鎮奔平昌；〔平昌縣，前漢屬琅邪，後漢屬北海；晉太康地誌屬城陽，惠帝分立平昌郡。五代志：密州膠西縣舊曰黔陬，置平昌郡。〕參軍劉振之戍下邳，聞之，亦委城走。魏軍竟不至，而東陽積聚已為百姓所焚。〔積，於智翻；凡指所聚之物曰積，則去聲。聚，才諭翻。〕思話坐徵，擊尚方。
8燕王立夫人慕容氏為王后。
9庚戌，魏安頡等還平城。魏主嘉朱脩之守節，【章：甲十一行本「節」下有「拜侍中」三字；乙十一行本同；孔本同；張校同。】妻以宗女。〔為脩之自北還張本。妻，子細翻。〕
初，帝之遣到彥之也，戒之曰：「若北國兵動，先其未至，徑前入河；〔先，悉薦翻。〕若其不動，留彭城勿進。」及安頡得宋俘，魏主始聞其言。謂公卿曰：「卿輩前謂我用崔浩計為謬，驚怖固諫。〔怖，普布翻。崔浩計見上卷元年。〕常勝之家，始皆自謂踰人，至於歸終，〔歸終，謂事勢究極處。〕乃不能及。」
司馬楚之上疏，以為諸方已平，請大舉伐宋、魏主以兵欠勞，不許。徵楚之為散騎常侍，〔散，悉亶翻。騎，奇寄翻。〕以王慧龍為滎陽太守。〔魏雖置滎陽太守，實以虎牢為重鎮。按魏書官氏志：高宗太安三年，始以諸部護軍各為太守。蓋是時惟以滎陽太守命王慧龍，至太安三年遂悉改之也。守，式又翻。〕
慧龍在郡十年，農戰並脩，大著聲績，歸附者萬餘家。帝縱反間於魏，雲「慧龍自以功高位下，欲引宋人入寇，因執司馬楚之以叛。」〔間，古莧翻。楚之時屯潁川。〕魏主聞之，賜慧龍璽書曰：「劉義隆畏將軍如虎，欲相中害；〔璽，斯氏翻。中，竹仲翻。〕朕自知之。風塵之言，想不足介意。」帝復遣刺客呂玄伯刺之，〔復，扶又翻。〕曰：「得慧龍首，封二百戶男，賞絹千匹。」玄伯詐為降人，〔降，戶江翻。〕求屏人有所論。慧龍疑之，使人探其懷，得尺刀。〔屏，必郢翻。探，吐南翻。〕玄伯叩頭請死，慧龍曰：「各為其主耳。」釋之。〔為，於偽翻。〕左右諫曰：「宋人為謀未已，不殺玄伯，無以制將來。」慧龍曰：「死生有命，彼亦安能害我！我以仁義為扞蔽，又何憂乎！」遂捨之。〔史因慧龍守滎陽終言之。〕
10夏，五月，庚寅，魏主如雲中。
11六月，乙丑，太赦。
夏主殺乞伏暮末及其宗族五百人。
夏主畏魏人之逼，擁秦民十餘萬口，〔秦民，所得乞伏氏之民也。〕自治【章：甲十一行本「治」作「冶」；乙十一行本同。】城濟河，欲擊河西王蒙遜而奪其地。吐谷渾王慕踭遣益州刺史慕利延、寧州刺史拾虔〔踭，古回翻。考異曰：十六國春秋作「沒利延、拾虎」，今從宋書。〕帥騎三萬，乘其半濟，邀擊之，執夏主定以歸，〔赫連氏歷三主二十六年而滅。自是中原及西北之地一歸於魏矣。帥，讀曰率。騎，奇寄翻。〕沮渠興國被創而死。〔沮，子餘翻。被，皮義翻。創，初良翻。〕拾虔，樹洛幹之子也。〔樹洛幹卒於晉安帝義熙十三年。〕
14魏之邊吏獲柔然邏者二十餘人，魏主賜衣服而遣之。柔然怠悅。閨月，乙未，柔然敕連可汗遣使詣魏，魏主厚禮之。〔邏，郎佐翻。使，疏吏翻。〕
魏主遣散騎侍郎周紹來聘，〔散，悉亶翻。騎，奇寄翻。〕且求昏；帝依違答之。
荊州刺史江夏王義恭，年寖長，欲專政事，長史劉湛每裁抑之，遂與湛有隙。〔宋制：幼王臨州，率以長史行府州事，事皆決於行事。義恭欲專之而湛不丁，遂有隙。長，知兩翻。〕帝心重湛，使人詰讓義恭，且和解之。〔詰，去吉翻。〕是時，王華、王曇首皆率，〔卒，子恤翻。〕領軍將軍殷景仁素與湛善，白帝以時賢零落，徵湛為太子詹事，加給事中，共參政事。以雍州刺史張邵代湛為撫軍長史、南蠻校尉。
頃之，邵坐在雍州營私蓄聚，贓滿二百四十五萬，下廷尉，當死。〔永嘉五年，邵刺雍州。雍，於用翻。〕左衛將軍謝述上表，陳邵先朝舊勳，〔武帝討桓玄，邵白父嘏表獻忠款，又不附劉毅。〕宜蒙優貸。帝手詔酬納，免邵官，削爵土。述謂其子綜曰：「主上矜邵夙誠，特加曲恕，吾所言謬會，故特見酬納耳。若此跡宣佈，則為侵奪主恩，不可之大者也。」使綜對前焚之。帝後謂邵曰：「卿之獲免，謝述有力焉。」
秋，七月，己酉，魏主如河西。
八月，乙酉，河西王蒙遜遣子安周入侍於魏。
吐谷渾王慕踭遣侍郎謝太寧奉表於魏，請送赫連定。己丑，魏以慕踭為大將軍、西秦王。〔踭，古回翻。〕
左僕射臨川王義慶固求解職；甲辰，以義慶為中書令，丹楊尹如故。
九月，癸丑，魏主還宮。庚申，加太尉長孫柱國大將軍，〔柱國大將軍始此。〕以左光祿大夫崔浩為司徒，徵西大將軍長孫道生為司空。道生性清儉，一熊皮鄣泥，數十年易。〔類篇：馬障泥曰訳。訳昌艷翻。蜀註雲：遮擁泥濘也。〕魏主使歌工歷頌羣臣曰：「智如崔浩，廉若道生。」
魏主欲選使者詣河西，崔浩薦尚書李順，乃以順為太常，拜河西王蒙蓀為侍 中、都督涼州，西域，羌，戎諸軍事、太傅、行徵西大將軍、涼州牧、涼王，王武威、張掖、敦煌、酒泉、西海、金城、西平七郡；〔使，疏吏翻。王武，於況翻。 敦，徒門翻。〕冊曰：「盛衰存亡，與魏升降。北盡窮髮，南極庸、僧，西被崑嶺，東至河曲，〔經典釋文：司馬曰：窮髮，北極之下無毛之地也。按：毛，草也。地理書雲：山以草木為髮。庸魏興上庸之地，僧，僧山也。崑嶺，謂崑崙。河曲，朔方之河曲也。僧，與岷同。被，皮義翻。〕王實徵之，以夾輔皇室。置將相、羣卿、百官，承製假授。建天子旌旗，出入警蹕，如漢初諸侯王故事。」
壬申，魏主詔曰：「今二寇摧殄，將偃武脩文，理廢職，舉逸民。範陽盧玄、博陵崔綽、趙郡李靈、河間邢穎、勃海高允、廣平遊雅、太原張偉等，皆賢雋之冑，冠冕周邦。〔「周」，當作「州」。〕【章：甲十一行本正作「州」；乙十一行本同；孔本同。】易曰：『我有好爵，吾與爾縻之。』〔易中孚九二爻辭。〕如玄之比者，盡敕州邵以禮發遣。」遂徵玄等乃州郡所遣至者數百人，差次敘用。崔綽以母老固辭。玄等皆拜中書博士。玄，諶之曾孫；〔晉之嘉之後，盧諶展轉於石氏之間，冉閔之敗，遂死於兵。諶，氏壬翻。〕靈，順之從父兄也。〔從，才用翻。〕
玄舅崔浩，每與玄言，軏歎曰：「對子真使我懷古之情更深。」〔盧玄，字子真。〕浩欲大整流品，明辨姓族。玄止之曰：「夫創制立事，各有其時；樂為此者，詎有幾人！宜加三思。」〔樂，音洛。三，息暫翻。〕浩不從，由是得罪於眾。
初，魏昭成帝始製法令：〔什翼犍諡昭成帝。〕「反逆者族；其餘當死者聽入金、馬贖罪；殺人者聽與死家牛馬、葬具以平之盜官物，一備五；私物，一備十。」〔備，陪償也，今人多雲陪備。〕四部大人共坐王庭決辭訟，無繫訊連逮之苦，境內安之。太祖入中原，〔道武帝廟號太祖。〕患前代律令峻密，命三公郎王德刪定，務崇簡易。〔事見一百十卷晉安帝隆安二年。易，以豉翻。〕季年被疾，刑罰濫酷；〔事見一百十一卷晉安帝隆安四年。被，皮義翻。〕太宗承之，吏文亦深。〔明元帝廟號太宗。〕冬，十月，戊寅，世祖命崔浩更定律令，除五歲、四歲刑，增一年刑；巫蠱者，負羖羊、抱犬沈諸淵。〔羖，果五翻。說文：夏羊壯曰羖；一說，羖，碁羊也。沈，持林翻。〕初令官階九品者得以官爵除刑。〔漢官以石秩為差，魏、晉始定品秩之次。〕婦人當刑而孕，產後百日乃決。闕左懸登聞鼓以達冤人。禹令有獄訟者搖鞀。周禮：左嘉石以平罷民。皆所以達幽枉也。登聞鼓，令負冤者得詣闕檛鼓，登時上聞也。
魏主如漠南。十一月，丙辰，北部敕勒莫弗庫若干〔高車酋長謂之莫弗。考異曰：後魏主行在。〕帥所部數萬騎，驅鹿數百萬頭，詣魏主行在。〔帥，讀曰率。騎，奇寄翻。〕魏主大獵以賜從官。〔從，才用翻。〕十二月丁丑，還宮。
是歲，涼王改元義和。
林邑王範陽邁寇九德，交州兵擊卻之。〔九德郡，古越裳氏國，隋、唐為驩州。〕
九年（壬申、四三二）
1春，正月，丙午，魏主尊保太后竇氏為皇太后，尊保母為母，非禮也。〕立貴人赫連氏為皇后，子晃為皇太子；大赦；改元延和。
2燕王立慕容後之子王仁為太子。
3三月，庚戌，衛將軍王弘進位太保，加中書監。丁巳，徵南大將軍檀道濟進位司空，還鎮尋陽。〔道濟自歷城還師至建康，復使之還鎮尋陽。〕
4壬申，吐谷渾王慕踭送赫連定於魏，魏人殺之。憼踭上表曰：「臣俘擒憯逆，敵捷王府，爵秩雖崇而土不增廓，車旗既飾而財不周賞；願垂鑒察。」魏主下其議。〔下，戶嫁翻。〕公卿以為：「慕踭所玫唯定而已，塞外之民皆為己有，而貪求無厭，不可許也。」〔厭，於鹽翻。〕魏主乃詔曰：「西秦王所得金城、枹罕、隴西之地，〔枹，音膚。〕朕即與之，乃是裂土，何須復廓。〔復，扶又翻。〕西秦款至，綿絹隨使疏數，臨時增益，非一賜而此也。」〔使，疏吏翻；下同。疏，與捤同。數，所角翻。〕自是慕踭貢使至魏者稍簡。
5魏方士祁纖奏改代為萬年，以代尹為萬年尹，代令為萬年令。崔浩曰：「昔太祖應天受命，兼稱代、魏以法殷商。〔帝嚳都亳；子契受封於商，自契至湯八遷，湯始都亳，從先王居，謂之亳殷，故兼稱殷商。〕國家積德，當享年萬億，不待假名以為益也。纖之所聞，皆非正義，宜復舊號。」魏主從之。
6夏，五月，壬申，華容文昭公王私卒。弘明敏有思致，而輕率少威儀。性褊隘，好折辱人，人以此少之。〔思，相吏翻。少，詩沼翻。褊，方緬翻。好，呼到翻。折，之舌翻。〕雖貴顯，不營財利；及卒，家無餘業。帝聞之，特賜錢百萬，米千斛。
7魏主治兵於南郊，謀伐燕。〔治，直之翻。〕
8帝遣使者趙道生聘於魏。
9六月，戊寅，司徒、南徒州刺史彭城王義康改領提州刺史。〔王弘卒，義康始領提州。〕
10詔分青州置冀州，〔宋冀州領廣川、平原、清河、樂陵、魏郡、河間、頓丘、高陽、勃海九郡，皆僑置於河、濟間。〕治歷城。
11吐谷渾王慕踭遣其司馬趙敘入貢，且來告捷。〔告擒赫連定之捷也。踭，古回翻。〕
庚寅，魏主伐燕。命太子晃錄尚書事，時晃纔五歲。又遣左僕射安原、建寧王崇等屯漠南以備柔然。
辛卯，魏主遣散騎常侍鄧穎來聘。
14乙未，以吐谷渾王慕踭為都督西秦，河，沙三州諸軍事、徵西大將軍、西秦，河二州刺史，進爵隴西王，且命慕踭悉歸南方將士先沒於夏者，得百五十餘人。〔劉義真之敗沒於夏者。〕
又加北秦州刺史楊難當徵西將軍。難當以兄子保宗為鎮南將軍，鎮宕昌；〔宕昌，隋、唐為宕州之地。宕，徒浪翻。〕以其子順為秦州刺史，守上邽。保宗謀襲難當，事泄，難當囚之。
壬寅，以江夏王義恭為都督南兗等六州諸軍事、開府儀同三司、南兗州刺史，臨川王義慶為都督荊，雍等七州諸軍事、荊州刺史，〔雍，於用翻。〕竟陵王義宣為中書監，衡陽王義季為南行州刺史。初，高祖以荊州居上流之重，土地廣遠，資實兵甲居朝廷之半，故遺詔令諸子居之。上以義慶宗室令美，且烈武王有大功於社稷，〔臨川王道規諡烈武王。〕故特用之。
秋，七月，己未，魏主室濡水。〔水經：濡水自塞外來，過遼西令支、肥如、海陽等縣而入於海。，濡乃官翻。〕庚申，遣安東將軍奚斤發幽州民及密雲丁零萬餘人，〔魏收曰：道武帝皇始二年，置密雲郡密雲縣，治提攜城，本漢厗奚縣地。孟康曰：厗，音提。〕運攻具，出南道，會和龍。魏主室遼西，燕王遣其侍御史崔聘奉牛酒犒師。己巳，魏主室和龍。
庚午，以領軍將軍殷景仁為尚書僕射，太子詹事劉湛為領軍將軍。
益州刺史劉道濟，粹之弟也，信任長史費謙、別駕張熙等，聚斂與利，〔費，扶費翻。〕傷政害民，立官准，禁民鼓鑄而貴賣鐵器，商賈失業，吁嗟滿路。〔斂，力瞻翻。賈，音古。〕
流民許穆之，變姓名稱司馬飛龍，自雲晉室近親，往依氐王楊難當。難當因民之怨，資飛龍以兵，使侵援益州。飛龍招合蜀人，得千餘人，攻殺巴與令，〔沈約曰：巴與令，徐志不註置立，疑李氏所立，屬遂寧郡。宋白曰：晉永和十一年置巴與縣，西魏改曰長江縣，唐屬遂州。〕逐陰平太守；〔晉孝武帝秦始中，置陰平郡，至武帝永初間，又分為南陰平、北陰平。此南陰平也。隋併南陰平入雒縣。宋白曰：文州，古陰平也。戰國氐，羌所據，漢為陰平道，魏、晉為陰平邵陰平縣。永嘉末，太守王鑒以郡降李雄，晉人於是悉流移於蜀、漢，其氐、羌並屬楊茂搜，此郡不復預受正朔，故南史諸志悉無所錄。其晉人流寓於蜀者，仍於益州立南、北二陰平，寓於漢中者亦於梁州立南北二陰平。今劍州陰平縣，益州之北陰平邵也。〕道濟遣軍擊斬之。
道濟欲以五城人帛氐奴、梁顯為參軍督護，〔孫愐曰：帛，姓也。〕費謙固執不與。氐奴等與鄉人趙廣構扇縣人，詐言司馬殿下猶在陽泉山中，聚眾得數千人，引向廣漢；〔沈約曰：蜀分鼦竹立陽泉縣，屬廣漢郡，隋復併入鼦竹。〕道濟參軍程展會治中李抗之將五百人擊之，皆敗死。巴西人唐頻聚眾應之，趙廣等進攻涪城，陷之。〔將，即亮翻。涪，音浮。〕於是泣陵、江陽、遂寧諸郡守皆棄城走，蜀土僑、舊俱反。〔沈約曰：遂寧郡，永初邵國志有之，疑晉末分廣漢所立，唐為遂州。守，手又翻；下太守同。〕
燕石城太守李崇等十郡降於魏。〔石城縣，前漢屬右北，平燕分置石城郡。魏真君八年，置建德郡於白狼，以石城為縣，屬焉。降，戶江翻。〕魏主發其民三萬穿圍塹以守和龍。崇，績之子也。〔李績見一百卷晉穆帝昇平四年。塹，七豔翻。〕
八月，燕王使數萬人出戰，魏昌黎公丘等擊破之，〔「公丘」之下當有漏字。〕死者萬餘人。燕尚書高紹帥萬餘家保羌胡固；〔帥，讀日率。〕辛巳，魏主攻紹，斬之。平東將軍賀多羅攻帶方，撫軍大將軍永昌王健攻建德，驃騎大將軍槳平王丕攻冀陽，皆拔之。
九月，乙卯，魏主弔 兵西還，徙營丘、成周、遼東、樂浪、帶方、玄菟六郡民三萬家於幽州。〔五代志曰：後魏置營州於和龍城，領建德、冀陽、遼東、樂浪、營丘等郡，龍城、大興、 永樂、帶方、定荒、石城、廣都、陽武、襄平、平剛、柳城、富平等縣。蓋燕國自慕容以來，分置郡縣於遼西，其後或省或併，為郡為縣，皆不可考；如玄菟郡亦當置於遼西也。驃，匹妙翻。騎，奇寄翻。樂浪，音洛琅。菟，同都翻。〕
燕尚書郭淵勸燕王送款獻女於魏，乞為附庸。燕王曰：「負釁在前，結忿已深，降附取死，不如守志更圖也。」〔釁，許覲翻。降，戶江翻。〕
魏主之圍和龍也，宿衛之士多在戰陳，〔陳與陣同。〕行宮人少。雲中鎮將朱脩之謀南人襲殺魏主，因入和龍，深海南歸；以告冠軍將軍毛脩之不從，乃止。〔少，詩沼翻。將，即亮翻。冠，古玩翻。〕既而事泄，朱脩之逃奔燕。魏人數伐燕，〔數所角翻。〕燕王遣脩之南歸求救。脩之汎海至東萊，遂還建康，拜黃門侍郎。
趙廣等進攻成都，劉道濟嬰城自守。賊眾屯聚日久，不見司馬發龍，欲散去。廣懼，將三千人及羽儀詣陽泉寺，〔以羽為儀，故日羽儀。〕詐雲迎發龍。至則謂道人枹罕程道養曰：〔枹，音膚。〕「汝但自言是發龍，則坐享富貴；不則斷頭！」〔斷，丁管翻。〕道養惶怖許諾。〔怖，普布翻。〕廣乃推道養為蜀王、車騎大將軍、益，梁二州牧，改元泰始，備置百官。以道養弟道助為驃騎將軍、長沙王，鎮涪城；趙廣、帛氐奴、梁顯及其黨張尋、嚴遐皆為將軍，奉道養還成都，眾至十餘萬，四面圍城。使人謂道濟曰：「但送費謙、張熙來，我輩自解去。」道濟遣中兵參軍裴方明、任浪之各將千餘人出戰，皆敗還。〔任，音壬。〕
冬，十一月，乙巳，魏主還平城。
壬子，以少府中山甄法崇為益州刺史。〔代劉道濟也。甄，之人翻。〕
初，燕王嫡妃壬氏，生長樂公崇，崇於兄弟為最長。〔樂，音洛。最長，知兩翻。〕及即位，立慕容氏為王后，王氏不得立，又黜崇，使鎮肥如。〔燕以幽州刺史鎮肥如，遼西之地也。〕崇母弟廣平公朝、樂陵公邈相謂曰：「今國家將亡，人無愚智皆知之。王復受慕容後之譖，〔復，扶又翻。〕吾兄弟死無日矣。」乃相與亡奔遼西，說崇使降魏，崇從之。會魏主使給事郎王德招崇，〔「給事郎」，北史作「給事中」。說，輸芮翻。降，戶江翻；下同。〕十二月，己丑，崇使邈如魏，請舉郡降。燕王聞之，使其將封羽圍崇於遼西。〔將，即亮翻。；下同。〕
魏主徵諸名士之未仕者，州郡多逼遣之。魏主聞之，下詔，「令守宰以禮申諭，〔申，重也。重，直龍翻。守，式又翻。〕任其進退，毋得逼遣。」
初，帝以少子紹為盧陵孝獻王嗣，〔義真諡曰孝獻。少，詩昭翻。〕以江夏王義恭子郎為營陽王嗣；庚寅，封紹為廬陵王，朗為南豐縣王。
裴方明等復出擊程道養營，破之，〔復，扶又翻；下眾復、豈復、順復同。〕焚其積聚。〔積，子賜翻。聚，才諭翻。〕
賊黨江陽楊孟子將千餘人屯城南，〔江陽，隋併入陽州隆山縣。〕參軍梁雋之統南樓，投書說諭孟子，邀使入城見劉道濟，道濟版為主簿，剋期討賊。趙廣佑其謀，孟子懼，將所領奔晉原，晉原太守文仲興與之同拒守。趙廣遣帛氐奴攻晉原，破之，〔李雄分蜀郡為漢原郡，晉穆帝更名晉原郡，治江原縣，唐為蜀州晉原縣。宋白曰：晉原縣本漢江原縣地，李雄立江原郡，晉改為多融縣，又改晉原，以縣界晉原山為名。〕仲興、孟子皆死。裴方明復出擊賊，屢戰，破之，賊遂大潰；程道養收眾得七千人，還廣漢、趙廣別將五千餘人還涪城。
先是，張熙說道濟糶倉穀，〔先悉薦翻。說輸芮翻。〕故自九月末圍城至十二月，糧儲俱盡。方明將二千人出城求食，為賊所敗，〔敗，補邁翻。〕單馬獨還，賊眾復大集。方明夜縋而上，縋，馳偽翻。上，時掌翻。〕道濟為設食，〔為，於偽翻；下微為同。〕涕泣不能食。道濟曰：「卿非大丈夫，小敗何苦！賊勢既衰，臺兵垂至，但令卿還，何憂於賊！」即減左右以配之。賊於城外揚言，雲「方明已死」，城中大恐。道濟夜列炬火，出方明以示眾，眾乃安。道濟悉出財物於北射堂，令方明募人。時城中或傳道濟已死，莫有應者。梁攜之說道濟遣左右給使三十餘人出外，〔梁攜之，蓋即梁儁之，「攜」字誤也。〕且告之曰：「吾病小損，各聽歸家休息。」給使既出，城中乃安，應募者日有千餘人。
初，晉謝混尚晉陵公主。〔晉陵公主，晉孝武之女。〕混死，〔見一百十六卷晉安帝義熙八年。〕詔公主與謝氏絕婚；公主悉以混家事委混從子夕微。〔從，才用翻。〕混仍世宰輔，僮僕千人，唯有二女，年數歲，夕微為之紀理生業，一錢尺帛有文簿。〔為，於偽翻。〕九年而高祖即位，公主降號東鄉君，聽還謝氏。入門，室宇倉廩，不異平日，田疇墾闢，有加於舊。東鄉君歎曰：「僕射平生重此子，可謂知人；僕射為不亡矣！」〔混仕晉為尚書左僕射。〕親舊見者為之流涕。是歲，東鄉君卒，〔為，於偽翻。卒，子侐翻。〕公私鹹謂貲財宜歸二女，田宅、僮僕應屬弘微。弘微一無所居，自以私祿葬東鄉君。
混女夫殷叡好摴蒱，〔好，呼到翻。〕聞夕微不取財物，乃奪其妻妹，及伯母、兩姑之分以還戲責。〔分，扶問翻。責，如字，又讀曰債。〕內人皆化弘微之讓，一無所爭。或譏之曰：「謝氏累世財產，充殷君一朝戲責，理之不允，莫此為大。卿視而不言，譬棄物江海以為廉耳。設使立清名而令家內不足，亦吾所不取也。」弘微曰：「親戚爭財，為鄙之甚，今內人尚能無言，豈可導之使爭乎！分多共少，不至有乏，身死之後，豈復見關也﹖」
禿髮保周自涼奔魏，〔保周奔涼見一百十六卷晉安帝義熙十年。〕魏封保周為張掖公。
魏李順復奉使至涼。〔復，扶又翻。使，疏吏翻。〕涼王蒙遜遣中兵校郎楊定歸謂順曰：「年衰多疾，腰髀不隨，不堪拜伏；比三五日消息小差，當相見。」〔此，必寐翻，乃也。〕順曰：「王之老疾，朝廷所知；豈得自安，不見詔使！」明日，蒙遜延順入至庭中，蒙遜箕坐隱幾，無動起之狀。〔師古曰：謂伸兩腳而坐，其形如箕。隱，於靳翻。〕順正色大言曰：「不謂此叟無禮乃至於此！今不憂覆亡而敢陵侮天地；魂魄逝矣，何用見之！」握節將出。涼王使定歸追止之，曰：「太常既雅恕衰族，〔雅，素也。〕傳聞朝廷有不拜之詔，是以敢自安耳。」順曰：「齊桓公九合諸候，一匡天下；周天子賜胙，命無下拜。桓公猶不敢失臣禮，下拜登受。〔齊桓公合諸侯於葵丘，王使宰孔賜胙，齊侯將下拜。孔曰：「天子以伯舅耄老，加勞賜一級，無下拜。」對曰：「天威不違頻咫尺。小白餘敢天子之命無下拜﹖死隕越於下，以為天子羞，敢不下拜！」下拜，登受。〕今王雖功高，未如齊桓；朝廷雖相崇重，未有不拜之詔；而遽自偃蹇，此豈社稷之福邪！」蒙遜乃起，拜受詔。
使還，魏主問以涼事。順曰：「蒙遜控制河右，踰三十年，〔晉安帝隆安五年蒙遜殺段業，鞾有其國，至是三十一年。〕經涉艱難，粗識機變，〔粗，坐五翻。〕綏集荒裔，羣下畏服；雖不能貽厥孫謀，猶足以終其一世。然禮者德之輿，敬者身之基也；蒙遜無禮、不敬，以臣觀之，不復年矣。」〔復，夫又翻，言其死在朝夕。〕魏主曰：「易世之後，何時當滅﹖」順曰：「蒙遜諸子，臣略見之，皆庸才也。如聞敦煌太守牧犍，器性粗立，〔敦，徒門翻。犍，居言翻。〕繼蒙遜者，必此人也。然比之於父，皆雲不及。此殆天之所以資聖明也。」〔考異曰：後魏書，順初奉冊拜沮棸蒙遜為涼州牧，即有蒙遜不拜及順使還論牧犍事。南史，順冊拜蒙遜還，拜都督四州、長安鎮都大將、開府，徵為四部尚書，加常侍。延和初使涼，始有不拜等事。今據順雲「不復周矣」；明年蒙遜死，帝曰：「卿言蒙遜死，驗矣」。故從南史。〕魏主曰：「朕方有事東方，〔謂方圖燕也。〕未暇西略。如卿所言，不過數年之外，不為晚也。」
初，罽賓沙門曇無讖，自雲能使鬼治病，且有祕術。〔北史曰：曇無讖自雲能使麼療病，令婦人多子。罽，音計。曇，徒含翻。讖，楚譖翻。治，直之翻。〕涼王蒙遜甚重之，謂之「聖人」，諸女及子婦仗皆往受術。魏主聞之，使李順往徵之。蒙遜留不遣，仍殺之。魏主由是怒涼。
蒙遜荒淫猜虐，羣下苦之。〔為魏滅涼張本。〕
十年（癸酉、四三三）
1春，正月，乙卯，魏主遣永昌王健督諸軍救遼西。〔以馮崇被圍也。〕
2己未，大赦。
3丙寅，魏以樂安王範為都督秦，雍等五州諸軍事、衛大將軍、開府儀同三司、長安鎮都大將。〔都大將又在鎮大將之上。雍，於用翻。將，即亮翻；下同。〕魏主以範年少，〔少，詩照翻。〕更選舊德平西將軍崔徽、徵北大將軍鴈門張黎為之副，共鎮長安。徽，宏之弟也，〔崔宏，崔浩之父也。〕範謙恭寬惠，徽務敦大體，黎清約公，平政刑簡易，〔易，以鼓翻。〕輕傜薄賦，關中遂安。
4二月，庚午，魏主以馮崇為都督幽，平，東夷諸軍事、車騎大將軍、幽，平二州牧，封遼西王，錄其國尚書事，食遼西十郡，承製假授尚書、刺史、徵虜已下官。〔自徵虜以下雜號將軍皆得假授。騎，奇宏翻。〕
5魏平涼休屠徵西將軍金崖。〔句斷。屠，直於翻。〕羌沍州刺史秋子玉〔魏置沍州於安定郡，治臨沍城。〕與安定鎮將延普爭權，崖、子玉舉兵攻普，不克，退保胡空谷。〔即胡空堡之地。〕魏主以虎牢鎮大將陸俟為安定鎮大將，擊崖等，皆擒之。
魏主徵陸俟為散騎常侍，出為懷荒鎮大將，〔懷荒鎮，魏降高車所置六鎮欴一也。散，悉亶翻。騎，奇寄翻。〕未期歲，高車諸莫弗訟俟嚴急無恩，復請前鎮將郎孤。〔復，扶又翻；下無復、將復同。〕魏主徵俟還，以孤代之。俟既至，言於帝曰：「不過期年，郎孤必敗，高車必叛。」〔期，讀曰翆。〕帝怒，切責之，使以建業公烕第。明年，諸莫弗果殺郎孤而叛。帝大驚，立召俟問之曰：「卿何以知其然也﹖」俟曰：「高車不知上下之禮，故臣臨之以威，制之以法，欲以漸訓導，使知分限。〔分，扶問翻。〕而諸莫弗惡臣所為，〔惡，烏路翻。〕訟臣無恩，稱孤之美。臣以罪去，孤獲還鎮，悅其稱譽，〔譽，音餘。〕益收名聲，專用寬恕待之。無禮之人，易生驕慢，〔易，以鼓翻。〕不過期年，無復上下，孤所不堪，必將復以法裁之。如此，則眾心怨懟，必生禍亂矣。」〔魏裴潛去代郡而烏桓叛，事如此。慰，直類翻。〕帝笑曰：「卿身雖短，思慮何長也！」即日復以為散騎常侍。
6壬午，魏主如河西，遣兼散騎常侍宋宣來聘，且為太子晃求婚；〔為，於偽翻。〕帝依違答之。
7劉道濟卒，梁儁之、裴方明等密埋其屍於齋後，詐為道濟教命以答籤疏，雖其母妻亦不知也。程道養於毀金橋登壇郊天，方明將三千人出擊之，〔將，即亮翻；下同。〕道養等大敗，退保廣漢。
荊州刺史臨王義慶以巴東太守周籍之督巴西等五郡諸軍事，將二千人救成都。
8三月，亡人司馬天助降於魏，自稱晉會稽世子元顯之子；〔降，戶江翻。會，工外翻。〕魏人以為青，徐二州刺史、東海公。
9壬子，魏主還宮。
10趙廣等自廣漢至郫，〔郫縣自漢以來屬蜀郡。師古曰，郫，音疲。〕連營百數。周籍之與裴方明等合兵攻郫，克之，進擊廣等於廣漢，廣等走還涪及五城。〔涪，音浮。〕夏，四月，戊寅，始發劉道濟喪。
11帝聞梁、南秦二州刺史甄法護刑政不治，〔甄，之人翻。〕失氐、羌之和，乃自徒中起蕭思話為梁、南秦二州刺史。〔考異曰：思話傳雲：「楊難當寇漢中，乃用思話。」按本紀及氐胡傳，難當寇漢中皆在十一月。〕法護，法崇之兄也。
涼王蒙遜病甚，國人共議，以世子菩提幼弱，立菩提之兄敦煌太守牧犍為世子，加中外都督、大將軍、錄尚書事。〔苫，薄乎翻。犍，居言翻。考異曰：未書、十六國春秋作「茂虔」。後魏書紀傳作「牧犍」，今從之。〕蒙遜卒，謚曰武宣王，廟號太祖。牧犍即河西王位，大赦，改元永和。立子封壇為世，加撫軍大將軍、錄尚書事。遣使請命於魏。牧犍聰穎好學，〔使，疏吏翻。好，呼到翻。〕和雅有度量，故國人立之。
先是，魏主遣李順迎武宣王女為夫人，〔先，悉薦翻。〕會卒，牧犍稱先王遺意，遣左丞宋繇送其妹與平公主於魏，拜右昭儀。〔李延壽曰：魏主增置左、右昭儀。〕
魏主謂李順曰：「卿言蒙遜死，今則驗矣；又言牧犍立，何其妙哉！朕克涼州，亦當不遠。」於是賜絹千四，貛鱅馬一乘，〔乘，繩證翻。〕進號安西將軍，寵待彌厚，政事無巨細皆與之參議。〔李順以言中見寵待，而亦以為涼隱受誅，為臣之不易也如此！〕
遺順拜牧犍都督涼沙河三州，西域羌戎諸軍事、車騎將軍、開府儀同三司、涼州刺史、河西王，〔騎，奇寄翻。〕以宋繇為河西王右相。牧犍以無功受賞，留順，上表乞安、平一號；〔謂若安西將軍、若平西將軍，乞一號。〕優詔不許。
牧犍尊敦煌劉昺為國師，〔敦，待門翻。〕親拜之，命官屬以下皆北面受業。
五月，己亥，魏主如山北。〔武周山之北也。〕
14林邑王範陽邁遣使入貢，求領交州；〔使，疏吏翻。〕詔答以道遠，不許。
裴方明進軍向涪城。破張尋、唐頻，擒程道助，斬嚴遐。於是，趙廣等皆奔散。
六月，魏永昌王健、左僕射安原督諸軍擊和龍，將軍樓教別將五千騎圍凡城。〔魏書官氏志：內入諸姓，賀樓氏改為樓氏。將，即亮翻；下同。〕燕守將封羽以凡城降，〔降，戶江翻；下同。〕收其三千餘家而還。
辛巳，魏人發秦、雍兵一萬，築小城於長安城內。〔雍，於用翻。〕
秋，八月，馮崇上表請說降其父；〔說，輸苪翻。〕魏主不聽。
九月，益州刺史甄法崇至成都，收費謙，誅之。〔費，扶沸翻。〕程道養、張尋將二千餘家逃入郪山，〔廣漢郪縣之山也。師古曰：郪，音妻，又音千私翻。〕餘黨各擁眾藏竄山谷，時出為寇不絕。
戊午，魏主遣兼大鴻臚崔賾持節拜氐王楊難當為徵南大將軍、開府儀同三司、秦，梁二州牧、南秦王。賾，逞之子也。〔崔逞自燕歸魏，以侮慢為魏主珪所殺。賾，士革翻。〕
楊難當因蕭思話未至，甄法護將下，舉兵襲梁州，破白馬，獲晉昌太守張範，〔白馬戍在沔水北，即陽平關。晉桓溫平蜀，以巴、漢流人立晉昌郡於上庸之西。〕敗法護參軍魯安期等；〔敗，補邁翻。〕又攻葭萌、獲晉壽太守範延朗。〔晉孝武太元十五年，梁州刺史周馥表分梓潼立晉壽郡，古葭萌之地也。葭音家。〕冬，十一月，丁未，法護棄城奔洋川之西城。〔後魏方立洋川郡於漢中之西鄉縣，此蓋因其地有洋水，故謂之洋川。洋，音祥，又如字。〕難當遂有漢中之地，以其司馬趙溫為梁、秦二州刺史。
甲寅，魏主還宮。
十二月，己巳，魏大赦。
辛未，魏主如陰山之北。
魏寧朔將軍盧玄來聘。
前祕書監謝靈運，好為山澤之遊，〔五年，靈運免官，故曰前。好，呼到翻。〕窮幽極險，從者數百人，〔從，才用翻。〕伐木開徑；百姓驚援，以為山賊。會稽太守孟顗與靈運有隙，〔會，工外翻。顗，魚豈翻。〕表其有異志，發兵自防。靈運詣闕自陳，上以為臨川內史。
靈運遊放自若，廢棄邵事，為有司所糾。是歲，司徒遺使隨州從事鄭望生收靈運；〔使，疏吏翻。望笁蓋為江州從事。〕靈運執望生，與兵逃逸，作詩曰：「韓亡子房奮，秦帝魯連恥。」〔靈運自以世為晉臣，故賦是詩。子房事見七卷秦始皇二十九年；魯連事見異。〕追討，擒之。廷尉奏靈運率眾反叛，論正斬刑。上愛其才，欲免官而已。彭城王義康堅執，謂不宜恕。乃降死一等，徒廣州。
久之，或告靈運令人買兵器，結健兒，欲於三江口篡取之，不果。〔水經：溫水出牂柯夜郎縣，東至鬱林廣鬱縣為鬱水。灘水出陽海山，南過蒼梧荔浦縣，又南至廣信縣入於鬱。封水出臨賀郡馮乘縣西牛屯山，西南流入廣信縣，南流注子鬱水。此蓋三水所會之地，謂之三江口。〕詔於廣州棄市。
靈運恃才放逸，多所陵忽，故及於禍。
魏立徐州於外黃，以刁雍為刺史。〔雍，於容翻。〕
十一年（甲戌、四三四）
1春，正月，戊戌，燕王遣使請和於魏；〔使，疏吏翻。〕魏主不許。
2楊難當以克漢中告捷於魏，送雍州流民七千家於長安。〔雍，於用翻。〕蕭思話至襄陽，遺棋野司馬蕭承之為前驅。〔思話時以橫野將軍鎮梁州，以承之為司馬。〕承之緣道收兵，得千人，進據磝頭。〔水經註：漢水逕黃金南，東流歷敖頭，魏與安康縣治。磝、敖同音。〕楊難當焚掠漢中，引眾西，還留趙溫守梁州；又遣其魏與太守薛健據黃金山。思話遣陰平太守蕭坦攻鐵城戍，拔之。〔黃金山註見七十四卷魏邵陵厲公正始五年。水經註：鐵城與黃金戍相對，一城在山上，一城在山下。〕
二月，趙溫薛健與其馮翊太守蒲甲子合攻坦營，坦擊破之，溫等退保西水。〔水經註「西水」作「酉水」。〕臨川王義慶遣龍驤將軍裴方明將三千人助承之，〔驤，思將翻。將，即亮翻；下同。〕拔黃金戍而據之。溫棄州城，退據小城，健、甲子退保下桃城。思話繼至，與承之共擊趙溫等，屢破之。行參軍王靈濟別將出洋川，攻南城，拔之，〔沈約曰：譙縱滅，梁州刺史還治漢中之苞中縣，所謂南城也。餘考前史漢中郡無苞中縣，意即褒中縣，蓋因語近而字遂訛也。褒中縣在南鄭西南，故謂之南城。〕擒其守將趙英。南城空無所資，靈濟引兵還，與承之合。
3魏主以西海公主妻柔然敕連可汗；〔妻，七細翻。可，從刊入聲。汗，音寒。〕又納其妹為夫人，遣穎川王提往逆之。丁卯，敕連遣其異母兄禿鹿傀送妹，井獻馬二千匹。〔傀，公回翻。〕魏主以其妹為左昭儀。提，曜之子也。
4辛卯，魏主還宮；三月，甲寅，復如河西。〔復，扶又翻。〕
5楊難當遣其子和將兵與蒲甲子等共擊蕭承之，相拒四十餘日，圍承之數十重，短兵接，弓矢無所復施。氐悉衣犀甲，戈矛所不能入。〔重，直龍翻。復，扶又翻；下可復同。衣，於既翻。周禮考工記：犀甲壽百年，以牛皮為之。〕承之斷擡長數尺，以大斧椎之，一擡輒貫數人。〔斷，丁管翻。擡，色角翻。長，直亮翻。〕氐不能當，燒營走，據大桃。閏月，承之等追擊之，至南城。氐敗走，斬獲甚眾，悉收漢中故地，置戍於葭萌水，〔水經註：白水出臨洮縣西南西傾山，東南流，至葭萌縣北，因謂之葭萌水；水有津關，即所謂白水關也。〕
初，桓希既敗，〔希敗見一百十三卷晉安帝元興三年。〕氐王楊盛據漢中，梁州刺史範元之、傅歆皆治魏興，〔治，直之翻。〕雖得魏興、上庸、新城三郡。及索邈為刺史，〔見一百十六卷晉安帝義熙九年，索，昔各翻。〕乃治南城。至是，南城為氐所焚，不可復固，蕭思話徙鎮南鄭。〔自此梁州治南鄭。〕
6甲戌，赫連昌叛魏西走；丙子，河西候將格殺之。〔此河西，五原河西也。候將，斥候將也。將，即亮翻。〕魏人井其羣弟誅之。
7己卯，魏主還宮。
8辛巳，燕王遣尚書高顒上表稱藩，請罪於魏，〔顒，魚容翻。〕乞以季女充掖庭；魏主乃許之，徵其太子王仁入朝。
燕王送魏使者於什門還平城。〔朝，直遙翻。使疏吏翻；下同。〕什門在燕二十一年，不屈節。〔什門使燕見一百十六卷晉安帝義熙十年，考異曰：後魏書節義傳 雲：「什門在燕歷二十四年。」按後魏本紀，神瑞元年八月，遣於什門招諭馮跋，至此年，二十一年矣。若三十四年，乃在太延三年；而太延二年馮氏亡矣。〕魏主下詔褒稱，以比蘇武，拜治書御史，〔治，直之翻。〕賜羊千口，帛千四，策告宗廟，頒示天下。
9戊子，休屠金當川圍魏陰密，〔陰密縣，漢晉屬安郡，魏收志屬平涼郡。括地誌：陰密故城，在涇州鶉觚縣西。屠，直於翻。〕夏，四月，乙未，魏徵西大將軍常山王素擊之。丁未，魏主行如河西。壬戌，獲當川，斬之。
10甄法護坐委鎮，賜死於獄。〔甄，之人翻。〕楊難當遣使奉表謝罪，帝下詔赦之。
11河西王牧犍遣使上表，告嗣位。戊寅，詔以牧犍為都督涼，秦等四州諸軍事、徵西大將軍、涼州刺史、河西王。〔犍，居言翻。〕
六月，甲辰，魏主還宮。
燕王不遣太子質魏，〔質，音致。〕散騎常侍劉滋諫曰：〔散，悉亶翻。騎，奇寄翻。〕「昔劉禪有重山之險，孫暼有長江之阻，皆為晉擒。〔劉禪事見七十八卷魏元帝景元四年。孫暼事見十十九卷晉武帝太康元年。重，直龍翻。〕何則﹖強弱之勢異也。今吾弱於吳、蜀而魏強於晉，不從其欲，將有危亡之禍。願亟遣太子，而修政事，撫百姓，收離散，賑飢窮，勸農桑，省賦役，社稷猶庶幾可保。」燕王怒，殺之。
辛亥，魏主遣撫軍大將軍永昌王健等伐燕，收其禾稼，徙民而還。〔還，從宣翻，又如字。〕
14秋，七月，壬午。魏主如美稷，遂至隰城，〔隰城縣自漢以來屬西河郡。劉昫曰：汾州西河縣，漢美稷縣，隋為隰城縣，上元元年，更名西河。蓋二縣皆併於汾州西河縣矣。〕命陽平王它諸軍擊山胡白龍於西河。〔山胡即稽胡，一曰步落稽，蓋匈奴別，劉元海五部之苗裔也。或雲：山戎赤狄之後。自離石以西，安定以東，方七八百里，居山谷間，種落繁熾。〕它，熙之子也。〔陽平王熙見一百十九卷武帝永初二年。〕
魏主輕山胡，日引數十騎登山臨視之。〔騎，奇寄翻。〕白龍伏壯士十餘處掩擊之，魏主墜馬，幾為所擒。〔幾，居希翻。〕內入行長代人陳建以身扞之，〔內入行長，魏官也。蓋選勇力之士，入直禁中，行長則其部帥也。魏書官氏志：次南諸姓，侯莫陳氏改為陳氏。行，戶剛翻。長，知兩翻。〕大呼奮擊，殺胡數人，身被十餘創，〔呼，火故翻。被，皮義翻。〕魏主乃免。
九月，戊子，大破胡眾，斬白龍，居其城。冬，十月，甲午，魏人破白龍餘黨於五原，誅數千人，以其妻子賜將士。
十一月，魏主還宮；十二月，甲辰，復如雲中。〔復，扶又翻。〕
十二年（乙亥、四三五）
1春，正月，己未朔，日有食之。
2辛酉，大赦。
辛未，上祀南郊。
4燕王數為魏所攻，〔數，所角翻。〕遣使詣建康稱落奉貢。癸酉，詔封為燕王；江南謂之黃龍國。〔以其都和龍也。今北國以和龍為黃龍府。〕
5甲申，魏大赦，改元太延。
6有老父投書於敦煌東門，〔敦，徒門翻〕求之，不獲。書曰：「涼王三十年若七年。」河西王牧犍以問春常張慎，對曰：「昔虢之將亡，神降於莘。〔左傳：莊公三十二年，有神降於莘。虢公使祝應、宗區、史嚚享焉。神賜之土田。史斅曰：「虢其亡乎！吾聞之：『國將興，聽於民；將亡，聽於神。』神，聰明正直而壹者也，依人而行。虢多涼德，其何土之能得！」後七年，晉滅虢。犍，居言翻。虢，古百翻。〕願陛下崇德脩政，以享三十年之祚；若盤於遊田，荒於酒色，臣恐七年將有大變。」牧犍不悅。〔史言涼之將亡。〕
7二月，丁未，魏主還宮。
8三月，癸亥，燕王遣大將湯燭入頁於魏，〔將，即亮翻。〕辭以太子王仁有疾，故未之遣。
9領軍將軍劉湛與僕射殷景仁素善，湛之入也，景仁專管內任，謂為間己，〔被，皮義翻。間，克莧翻。〕猜隙漸生。知帝信仗景仁，不可移奪，時司徒義康專秉朝權，〔朝，直遙翻；下同。〕湛嘗為義康上佐，〔見一百十九卷帝永初元年。〕遂委心自結，欲因宰相之力以回上意，傾黜景仁，獨當時務。
夏，四月，己巳，帝加景仁中書令、中護軍，即家為府；湛加太子詹事。湛愈憤怒，使義康毀景仁於帝，帝遇之益隆。景仁對親舊歎曰：「引之令入，入便噬人！」乃稱疾解職，表疏累上；〔上時掌翻。〕帝不許，使停家養病。
湛議遣人若劫盜者於外殺之，以為帝雖知，當有以解之，不能傷義康至親之愛。帝微聞之，遷護軍府於西掖門外，使近宮禁，〔近，其靳翻。〕故湛謀不行。
義康僚屬及諸附麗湛者，潛相約勒，無敢歷殷氏之門。彭城王主簿沛郡劉敬文父成，未悟其機，詣景仁求郡。敬文遽往謝湛曰：「老父悖耄，遂就殷鐵幹祿。〔鐵，景仁小字也。悖，蒲內翻。〕由敬文闇淺，上負生成，闔門凓懼，無地自處。」〔史言劉湛怙權，時輩諂事之。處，昌呂翻。〕唯後將軍司馬庾炳之遊二人之間，皆得其歡心，而密輸忠於朝廷。景仁臥家不朝謁，帝常使柄之銜命往來，湛不疑也。〔為後廢義康誅湛張本。〕炳之，登之之弟也，〔庾登之見一百二十卷元嘉三年。〕
10燕王遣右衛將軍孫德來乞師。
11五月，庚申，魏主進宜都公穆壽爵為王，汝陰公長孫道生為上黨王，宜城公奚斤為恆農王，〔奚斤先封宜城王，以罪降為公。魏顥祖諱弘，乃改弘農為恆農；史以後來郡名書之。長，知兩翻。恆，戶登翻。〕廣陵公樓伏連為廣陵王；加壽徵東大將軍。壽辭曰：「臣祖父崇所以得效功前朝，流福於後者，由梁眷之忠也。〔事見一百六卷晉孝武太元十年。〕今眷元勳未錄，而臣獨奕世受賞，心實愧之。」魏主悅，求眷後，得其孫，賜爵郡公。壽，觀之子也。〔穆觀見一百十九卷武帝永初三年。〕
龜茲、疏勒、烏孫、悅般、渴槃妷、鄯善、焉耆、車師、粟持九國入貢於魏。〔龜茲、疏勒、烏孫、鄯善、焉耆、車師，漢時舊國也。悅般國在烏孫西北，去代一萬九百三十里，其先北匈奴之部落，為竇憲所破，北單於度金微山，西走康居，其贏弱不去，住龜茲北地為悅般國，涼州人猶謂之單於王。渴槃妷國在蔥嶺東，朱駒波西。「慄持」，當從魏書、隋書作「粟特」。粟特國在蔥嶺之西，當康居西北，去代一萬六千四，漢之奄蔡國也。龜茲，音丘慈。般，釋典音揼。槃，薄官翻。妷，徒河翻。鄯，上扇翻。考異曰：後魏書皆作「烏耆」，雲漢時舊國也，按漢書作「焉耆」，今從之。〕魏主以漢世雖通西域，有求則卑辭而來，無求則驕慢不服；蓋自佑去中國絕遠，大兵不能至故也今報使往來，徒為勞費，終無所益，欲不遣使。〔使，疏事翻。；下同。〕有司固請，以為「九國不憚險遠，慕義入貢，不宜拒絕，以抑將來。」乃遣使者王恩生等二十輩使西域。恩生等始渡流沙，為柔然所執，恩生見敕連可汗，〔可從刊入聲。汗，音寒。〕持魏節不屈。魏主聞之，切責敕連，敕連乃遣恩生等還，竟不能達西域。
甲戌，魏主如雲中。
14六月，甲午，魏主以時和年豐，嘉瑞汨瑧，詔大酺五日，〔酺，音蒲。〕徧祭百神，用答天貺。
丙午，高句麗王璉遣使入貢於魏，〔句，如字，又音駒。麗，加佑翻。璉，力展翻。〕且請國諱。魏主使錄帝系及諱以與之；拜璉都督遼海諸軍事、徵東將軍、遼東郡公、高句麗王。璉，釗之曾孫也。〔高句麗王釗為燕所破，見八十七卷晉成帝鹹康八年。〕
戊申，魏主命驃騎大將軍樂平王丕、〔驃，匹妙翻。騎，奇寄翻。樂，音洛。〕鎮東大將軍徒河屈垣【嚴：「垣」作「恆」。】等帥騎四萬伐燕。〔魏書官氏志：內入諸姓，屍突氏為屈氏。〕
揚州諸郡大水，己酉，運徐、豫、南兗穀以賑之。〔賑，津忍翻。〕揚州西曹主簿沈高建議，以為酒糜穀而不足療飢，〔自晉以來，公府分東、西曹，各有掾屬、主簿。〕請權禁止；詔從之。亮，林子之子也。〔沈林子隨武帝征伐有功。〕
秋，七月，魏主畋於稒陽。〔稒陽北出即光祿塞，漢五原之北邊也。師古曰：稒，音固。
己卯，魏樂平王丕等至和龍；燕王以牛酒犒軍，犒，苦到翻。〕敵甲三千。屈垣責其不送侍子，掠男女六千口而還。
八月，丙戌，魏主如河西；九月，甲戌，還宮。
魏，左僕射河間公安原，恃寵驕恣。或告原謀為逆；冬十月，癸卯，原坐族誅。
甲辰，魏主如定州；十一月，乙丑，如冀州；己巳，畋於廣川；丙子，如鄴。
魏人數伐燕，〔數，所角翻。〕日危蹙，上下憂懼。太常楊僧復勸燕王速遣太子入侍。〔僧，音岷。復，夫又翻。〕燕王曰：「吾未忍為此。若事急，且東依高麗圖後舉。」僧曰：「魏舉天下以擊一隅，理無不克。高麗無信，始雖相親，終恐為變。」燕王不聽，密遣尚書陽伊請迎於高麗。〔為燕王為高麗所殺張本。麗，力知翻。〕
丹楊尹蕭菶之上言：「佛化被於中國，已歷四代，〔四代，漢、魏、晉、宋也。被，被義翻。〕形像塔寺，所在千數。自頃以來，情敬浮末，不以精誠為至，更以奢競為重，材竹銅綵，糜損無極；無關神祇，有累人事，〔累，力瑞翻。〕不為之防，流遁未息。請自今欲鑄銅像及造塔寺者，皆當列言，須報乃得為之。」詔從之。摹之，思話從叔也。〔從，才用翻。〕
魏秦州刺史薛謹擊吐沒骨，滅之。
楊難當檡楊保宗之囚，〔囚保宗事，見上九年。〕使鎮童亭。〔九經註：谷水出上邽東南注谷之山，東北歷董亭下；楊難當使兄子保宗鎮董亭，即是亭也。董、童字相近。考異曰：後魏書作「薰亭」。宋書作「童」，今從之。 〕
