△添梯
車之左端置環繩，其前尺有五寸，當車牀左足之上，建柄長寸有半。匼柄為皷，皷生其寅，以受環繩。繩應車運，如環無端，鼓因以旋。鼓上為魚，魚半出鼓，其出之中，建柄半寸，上承添梯。添梯者，二尺五寸片竹也。其上楺竹為鈎，以防系。竅左端以應柄，對鼓為耳，方其穿以閑添梯。故車運以牽環繩，繩簇鼓，鼓以舞魚，魚振添梯，故系不過偏。
