     第九篇　唐之傳奇文（下）
　　第九篇唐之傳奇文（下）
　　然傳奇諸作者中，有特有關系者二人：其一，所作不多而影響甚大，名亦甚盛者曰元稹；其二，多所著作，影響亦甚大而名不甚彰者曰李公佐。
　　元稹字微之，河南河內人，舉明經，補校書郎，元和初應制策第一，除左拾遺，歷監察禦史，坐事貶江陵，又自虢州長史徵入，漸遷至中書舍人承旨學士，進工部侍郎同平章事，未幾罷相，出為同州刺史，又改越州，兼浙東觀察使。太和初，入為尚書左丞檢校戶部尚書，兼鄂州刺史武昌軍節度使，五年七月暴疾，一日而卒於鎮，時年五十三（七七九——
　　八三一），兩《唐書》皆有傳。稹自少與白居易唱和，當時言詩者稱元白，號為“元和體”〔1〕，然所傳小說，止《鶯鶯傳》〔2〕（見《廣記》四百八十八）一篇。
　　《鶯鶯傳》者，即敘崔張故事，亦名《會真記》者也。略謂貞元中，有張生者，性貌溫美，非禮不動，年二十三未嘗近女色。時生遊於蒲，寓普救寺，適有崔氏孀婦將歸長安，過蒲，亦寓茲寺，緒其親則於張為異派之從母。會渾瑊薨，軍人因喪大擾蒲人，崔氏甚懼，而生與蒲將之黨有善，得將護之，十餘日後廉使杜確來治軍，軍遂戢。崔氏由此甚感張生，因招宴，見其女鶯鶯，生惑焉，託崔之婢紅娘以《春詞》二首通意，是夕得彩箋，題其篇曰《明月三五夜》，辭雲，“待月西廂下，迎風戶半開，隔墻花影動，疑是玉人來。”張喜且駭，已而崔至，則端服嚴容，責其非禮，竟去，張自失者久之，數夕後，崔又至，將曉而去，終夕無一言。
　　……張生辨色而興，自疑曰，“豈其夢邪？”及明，睹妝在臂，香在衣，淚光熒熒然猶瑩於茵席而已。是後又十餘日，杳不復知。張生賦《會真詩》三十韻，未畢而紅娘適至，因授之，以貽崔氏。自是復容之，朝隱而出，暮隱而入，同安於曩所謂西廂者幾一月矣。張生常詰鄭氏之情，則曰，“我不可奈何矣。”因欲就成之。無何，張生將至長安，先以情諭之，崔氏宛然無難詞，然而愁怨之容動人矣。將行之夕，不可復見，而張生遂西下。……
　　明年，文戰不利，張生遂止於京，貽書崔氏以廣其意，崔報之，而生發其書於所知，由是為時人傳說。楊巨源為賦《崔娘詩》〔3〕，元稹亦續生《會真詩》三十韻〔4〕，張之友聞者皆聳異，而張誌亦絕矣。元稹與張厚，問其說，張曰：
　　“大凡天之所命尤物也，不妖其身，必妖於人。使崔氏子遇合富貴，秉嬌寵，不為雲為雨，則為蛟為螭，吾不知其變化矣。昔殷之辛，周之幽，據萬乘之國，其勢甚厚，然而一女子敗之，潰其眾，屠其身，至今為天下僇笑，予之德不足以勝妖孽，是用忍情。”
　　越歲餘，崔已適人，張亦別娶，適過其所居，請以外兄見，崔終不出；後數日，張生將行，崔則賦詩一章以謝絕之雲，“棄置今何道，當時且自親，還將舊來意，憐取眼前人。”自是遂不復知。時人多許張為善補過者雲。
　　元稹以張生自寓，述其親歷之境，雖文章尚非上乘，而時有情致，固亦可觀，惟篇末文過飾非，遂墮惡趣，而李紳〔5〕楊巨源輩既各賦詩以張之，稹又早有詩名，後秉節鉞，故世人仍多樂道，宋趙德麟已取其事作《商調蝶戀花》〔6〕十闋（見《侯鯖錄》），金則有董解元《絃索西廂》〔7〕，元則有王實甫《西廂記》〔8〕，關漢卿《續西廂記》〔9〕，明則有李日華《南西廂記》〔10〕，陸採《南西廂記》〔11〕等，其他曰《竟》曰《翻》曰《後》曰《續》〔12〕者尤繁，至今尚或稱道其事。唐人傳奇留遺不少，而後來煊赫如是者，惟此篇及李朝威《柳毅傳》而已。
　　李公佐字顓蒙，隴西人，嘗舉進士，元和中為江淮從事，後罷歸長安（見所作《謝小娥傳》中），會昌初，又為楊府錄事，大中二年，坐累削兩任官（見《唐書》《宣宗紀》），蓋生於代宗時，至宣宗初猶在（約七七○——八五○），餘事未詳；
　　《新唐書》《宗室世系表》有千牛備身公佐，則別一人也。其著作今存四篇，《南柯太守傳》（見《廣記》四百七十五，題《淳於棼》，今據《唐語林》改正）最有名，傳言東平淳於棼家廣陵郡東十裏，宅南有大槐一株，貞元七年九月因沈醉致疾，二友扶生歸家，令臥東廡下，而自秣馬濯足以俟之。生就枕，昏然若夢，見二紫衣使稱奉王命相邀，出門登車，指古槐穴而去。使者驅車入穴，忽見山川，終入一大城，城樓上有金書題曰“大槐安國”。生既至，拜駙馬，復出為南柯太守，守郡三十載，“風化廣被，百姓歌謠，建功德碑，立生祠宇”，王甚重之，遞遷大位，生五男二女，後將兵與檀蘿國戰，敗績，公主又薨。生罷郡，而威福日盛，王疑憚之，遂禁生遊從，處之私第，已而送歸。既醒，則“見家之童僕擁篲於庭，二客濯足於榻，斜日未隱於西垣，餘樽尚湛於東牖，夢中倏忽，若度一世矣。”其立意與《枕中記》同，而描摹更為盡致，明湯顯祖亦本之作傳奇曰《南柯記》。篇末言命僕發穴，以究根源，乃見蟻聚，悉符前夢，則假實證幻，餘韻悠然，雖未盡於物情，已非《枕中》之所及矣。
　　……有大穴，根洞然明朗，可容一榻。上有積土壤以為城郭殿臺之狀，有蟻數斛，隱聚其中。中有小臺，其色若丹，二大蟻處之，素翼朱首，長可三寸，左右大蟻數十輔之，諸蟻不敢近，此其王矣：即槐安國都是也。又窮一穴，直上南枝可四丈，宛轉方中，亦有土城小樓，羣蟻亦處其中：即生所領南柯郡也。……追想前事，感嘆於懷，……不欲令二客壞之，遽令掩塞如舊。……復念檀蘿征伐之事，又請二客訪跡於外，宅東一裏有古涸澗，側有大檀樹一株，藤蘿擁織，上不見日，旁有小穴，亦有羣蟻隱聚其間。檀蘿之國，豈非此耶？嗟乎！蟻之靈異猶不可窮，況山藏木伏之大者所變化乎？……
　　《謝小娥傳》（見《廣記》四百九十一）言小娥姓謝，豫章人，八歲喪母，後嫁歷陽俠士段居貞。夫婦與父皆習賈，往來江湖間，為盜所殺，小娥亦折足墮水，他船拯起之，流轉至上元縣，依妙果寺尼以居。初，小娥嘗夢父告以仇人為“車中猴東門草”，又夢夫告以仇人為“禾中走一日夫”，廣求智者，皆不能解，至公佐乃辨之曰，“車中猴，車字去上下各一畫，是申字，又申屬猴，故曰車中猴；草下有門，門中有東，乃蘭字也。又禾中走是穿田過，辦是申字也；一日夫者，夫上更一畫，下有日，是春字也。殺汝父是申蘭，殺汝夫是申春，足可明矣。”小娥乃變男子服為傭保，果遇二賊於潯陽，刺殺之，並聞於官，擒其黨，而小娥得免死。解謎獲賊，甚乏理致，而當時亦盛傳，李復言〔13〕已演其文入《續玄怪錄》，明人則本之作平話〔14〕。（見《拍案驚奇》十九）
　　所餘二篇，其一未詳原題，《廣記》則題曰《廬江馮媼》（三百四十三），記董江妻亡更娶，而媼見有女泣路隅一室中，後乃知即亡人之墓，董聞則罪以妖妄，逐媼去之，其事甚簡，故文亦不華。其一曰《古嶽瀆經》（見《廣記》四百六十七，題曰《李湯》），有李湯者，永泰時楚州刺史，聞漁人見龜山下水中有大鐵鎖，乃以人牛曳出之，風濤陡作，“一獸狀有如猿，白首長鬐，雪牙金爪，闖然上岸，高五丈許，蹲踞之狀若猿猴，但兩目不能開，兀若昏昧，……久乃引頸伸欠，雙目忽開，光彩若電，顧視人焉，欲發狂怒。觀者奔走，獸亦徐徐引鎖曳牛入水去，竟不復出。”當時湯與楚州知名之士，皆錯愕不知其由。後公佐訪古東吳，泛洞庭，登包山，入靈洞，探仙書，於石穴間得《古嶽瀆經》第八卷，乃得其故，而其經文字奇古，編次蠹毀，頗不能解，公佐與道士焦君共詳讀之，如下文：
　　“禹理水，三至桐柏山，驚風走雷，石號木鳴，土伯擁川，天老肅兵，功不能興。禹怒，召集百靈，授命羹龍，桐柏等山君長稽首請命，禹因囚鴻濛氏，章商氏，兜盧氏，犁婁氏，乃獲淮渦水神名無支祁，善應對言語，辨江淮之淺深，原隰之遠近，形若猿猴，縮鼻高額，青軀白首，金目雪牙，頸伸百尺，力逾九象，搏擊騰踔疾奔，輕利倏忽，聞視不可久。禹授之童律，不能制；授之烏木由，不能制；授之庚辰，能制。鴟脾桓胡木魅水靈山祆石怪奔號聚繞，以數千載，庚辰以戰（一作戟）逐去，頸鎖大索，鼻穿金鈴，徙淮陰之龜山之足下，俾淮水永安流註海也。庚辰之後，皆圖此形者，免淮濤風雨之難。”
　　宋朱熹（《楚辭辨證》中）嘗斥僧伽降伏無支祁事為俚說〔15〕，羅泌（《路史》）有《無支祁辯》〔16〕，元吳昌齡《西遊記》雜劇〔17〕中有“無支祁是他姊妹”語，明宋濂〔18〕亦隱括其事為文，知宋元以來，此說流傳不絕，且廣被民間，致勞學者彈糾，而實則僅出於李公佐假設之作而已。惟後來漸誤禹為僧伽或泗洲大聖，明吳承恩演《西遊記》，又移其神變奮迅之狀於孫悟空，於是禹伏無支祁故事遂以堙昧也。
　　傳奇之文，此外尚夥，其較顯著者，有隴西李朝威作《柳毅傳》（見《廣記》四百十九），記毅以下第將歸湘濱，道經涇陽，遇牧羊女子言是龍女，為舅姑及婿所貶，託毅寄書於父洞庭君，洞庭君有弟錢塘君性剛暴，殺婿取女歸，欲以配毅，因毅嚴拒而止。後毅喪妻，徙家金陵，娶範陽盧氏，則龍女也，又徙南海，復歸洞庭，其表弟薛嘏嘗遇之於湖中，得仙藥五十丸，此後遂絕影響。金人已取其事為雜劇（語見董解元《絃索西廂》中）〔19〕，元尚仲賢〔20〕則作《柳毅傳書》，翻案而為《張生煮海》〔21〕，清李漁又折衷之而成《蜃中樓》〔22〕。又有蔣防〔23〕作《霍小玉傳》（見《廣記》四百八十七），言李益年二十擢進士第，入長安，思得名妓，乃遇霍小玉，寓於其家，相從者二年，其後年，生授鄭縣主簿，則堅約婚姻而別。
　　及生覲母，始知已訂婚盧氏，母又素嚴，生不敢拒，遂與小玉絕。小玉久不得生音問，竟臥病，蹤跡招益，益亦不敢往。
　　一日益在崇敬寺，忽有黃衫豪士強邀之，至霍氏家，小玉力疾相見，數其負心，長慟而卒。益為之縞素，旦夕哭泣甚哀，已而婚於盧氏，然為怨鬼所祟，竟以猜忌出其妻，至於三娶，莫不如是。杜甫《少年行》有雲，“黃衫年少宜來數，不見堂前東逝波”，〔24〕謂此也。又有許堯佐〔25〕作《柳氏傳》（見《廣記》四百八十五），記詩人韓翃得李生艷姬柳氏，會安祿山反，因寄柳於法靈寺而自為淄青節度使書記，亂平復來，則柳已為蕃將沙叱利所取，淄青諸將中有俠士許虞侯者，劫以還翃。
　　其事又見於孟棨《本事詩》〔26〕，蓋亦實錄矣。他如柳珵（《廣記》二百七十五《上清傳》）薛調（又四百八十六《無雙傳》）
　　皇甫枚（又四百九十一《非煙傳》）房千裏（同上《楊娼傳》）〔27〕等，亦皆有造作。而杜光庭〔28〕之《虯髯客傳》（見《廣記》一百九十三）流傳乃獨廣，光庭為蜀道士，事王衍，多所著述，大抵誕謾，此傳則記楊素妓人之執紅拂者識李靖於布衣時，相約遁去，道中又逢虯髯客，知其不凡，推資財，授兵法，令佐太宗興唐，而自率海賊入扶余國殺其主，自立為王雲。後世樂此故事，至作畫圖，謂之三俠；在曲則明淩初成有《虯髯翁》〔29〕，張鳳翼張太和皆有《紅拂記》〔30〕。
　　上來所舉之外，尚有不知作者之《李衛公別傳》〔31〕，《李林甫外傳》〔32〕，郭湜之《高力士外傳》〔33〕，姚汝能之《安祿山事跡》〔34〕等，惟著述本意，或在顯揚幽隱，非為傳奇，特以行文枝蔓，或拾事瑣屑，故後人亦每以小說視之。
　　※※※
　　〔1〕“元和體”《舊唐書·元稹傳》：元稹“與太原白居易友善。工為詩，善狀詠風態物色，當時言詩者稱元、白焉。自衣冠士子，至閭閻下俚，悉傳諷之，號為‘元和體’。”
　　〔2〕《鶯鶯傳》元稹《鶯鶯傳》及下文所述李朝威《柳毅傳》，李公佐《謝小娥傳》、《南柯太守傳》、《廬江馮媼傳》、《古嶽瀆經》，蔣防《霍小玉傳》，柳珵《上清傳》，薛調《無雙傳》，皇甫枚《非煙傳》，房千裏《楊娼傳》，杜光庭《虯髯客傳》，魯迅《唐宋傳奇集》均曾收入。
　　〔3〕楊巨源字景山，唐蒲州（今山西永濟）人，官至國子司業。
　　所撰《崔娘詩》，《全唐詩》卷三三三收入。
　　〔4〕《會真詩》三十韻《全唐詩》卷七九○收入。
　　〔5〕李紳（772—846）字公垂，唐無錫（今屬江蘇）人，官至守僕射、同平章事。與元稹、白居易交往甚密，撰有《追昔遊集》。所撰《鶯鶯歌》，一題《東飛伯勞西飛燕歌為鶯鶯作》，見《全唐詩》卷四八三。其詩雲：“伯勞飛遲燕飛疾，垂楊綻金花笑日。綠窗嬌女字鶯鶯，金雀婭鬟年十七。黃姑上天阿母在，寂寞霜姿素蓮質。門掩重關蕭寺中，芳草花時不曾出”。
　　〔6〕趙德麟（1051—1107）名令畤，號聊復翁，宋哲宗時人。
　　所撰《侯鯖錄》，八卷，內容多為瑣聞雜事，也有關於文學的論述。卷五對元稹《會真記》考辨頗詳，並取其事作《商調蝶戀花詞》十闋。序雲：“今於暇日，詳觀其文，略其煩褻，分之為十章。每章之下屬之以詞，或全摭其文，或止取其意，又別為一曲，載之傳前，先敘前篇之義，調曰《商調》，曲名《蝶戀花》。”詞末雲“樂天曰：‘天長地久有時盡，此恨綿綿無盡期’，豈獨在彼者耶！”
　　〔7〕董解元約金章宗時人。所撰《絃索西廂》，一名《西廂記諸宮調》。
　　〔8〕王實甫元大都（今北京）人。所撰雜劇今知有十四種，現存三種，以《西廂記》最著名。
　　〔9〕關漢卿號已齋叟，約生於十三世紀前期，死於元滅南宋之後，元大都（今北京）人。所撰雜劇今知有六十餘種，存十八種。有人認為王實甫《西廂記》只四本，第五本為關漢卿續作。此處之《續西廂記》即指《西廂記》第五本。
　　〔10〕李日華明吳縣（今屬江蘇）人。所撰《南西廂記》故事梗概與王實甫《西廂記》大致相同。《西廂記》為雜劇，《南西廂記》為傳奇。
　　〔11〕陸採（1497—1537）原名灼，字子玄，號天池，明長洲（今江蘇吳縣）人。撰有《南西廂記》等傳奇五種。
　　〔12〕《竟》即《竟西廂》，實名《錦西廂》，清周恆綜撰。
　　《翻》，即《翻西廂》，清初研雪子撰。《後》，即《後西廂》，清石龐、薛旦、湯世瀅三人各有同名劇作。《續》，即《續西廂》，清查繼佐撰。
　　〔13〕李復言名諒，唐隴西（今甘肅東南）人，曾任彭城令、蘇州刺史等。所撰《續玄怪錄》，又名《續幽怪錄》，內容多為異聞軼事。
　　其中《妙寂尼》，記謝小娥事。
　　〔14〕關於明人則本之作平話，指明淩濛初所撰初刻《拍案驚奇》卷十九：《李公佐巧解夢中言，謝小娥智擒船上盜》。
　　〔15〕朱熹（1130—1200）字元晦，號晦庵，南宋徽州婺源（今屬江西）人，曾任祕閣修撰等職。所撰《楚辭辨證》，二卷，內容系訂正舊註之誤。斥僧伽降伏無支祁事為俚說，見該書卷下：“如今世俗僧伽降無支祁、許遜斬蛟蜃精之類，本無稽據，而好事者遂假託撰造以實之。明理之士皆可以一笑而揮之，正不必深與辯也。”
　　〔16〕羅泌字長源，宋廬陵（今江西吉安）人。所撰《路史》，四十七卷，內容主要論述我國傳說時期史事。《無支祁辯》，見該書《餘論》卷三。
　　〔17〕《西遊記》雜劇現存本題元吳昌齡撰，實為元末明初楊訥（字景賢）所作。六本二十四折。第一折《收孫演咒》有雲：“那胡孫氣力與天齊，偷玉皇仙酒，盜老子金丹，他去那魔君中佔第一，他是驪山老母兄弟，無支祁是他姊妹。”
　　〔18〕宋濂（1310—1381）字景濂，號潛溪，明浦江（今屬浙江）人，官至學士承旨知制誥。他關於無支祁的論述，見所撰《宋學士全集》卷二十八《刪古嶽瀆經》。
　　〔19〕據董解元《絃索西廂》卷一：“比前賢樂府不中聽，在諸宮調裏卻著數。……也不是離魂倩女，也不是謁漿崔護，也不是雙漸豫章城，也不是柳毅傳書。”
　　〔20〕尚仲賢元真定（今河北正定）人，曾任江浙行省官吏。所撰雜劇今知有十一種，現存《柳毅傳書》等三種。
　　〔21〕《張生煮海》一為尚仲賢撰，已佚。今存者為元李好古撰。劇情為張羽與龍女相愛，為龍王所阻，後得仙人相助，終成夫婦。
　　〔22〕李漁（1611—約1679）號笠翁，清蘭溪（今屬浙江）人。
　　所撰《蜃中樓》，劇情為洞庭、東海二龍女在蜃樓遊玩時遇見柳毅、張羽，遂各相愛成婚。
　　〔23〕蔣防字子微，唐義興（今江蘇宜興）人，官至翰林學士。
　　〔24〕杜甫（712—770）字子美，唐鞏縣（今屬河南）人，曾官左拾遺。撰有《杜工部集》。所作《少年行》第二首原詩作：“巢燕引雛渾去盡，江華結子已無多。黃衫年少宜來數，不見堂前東逝波。”
　　〔25〕許堯佐唐憲宗時人，曾官太子校書郎、諫議大夫。
　　〔26〕孟棨一作孟啟，字初中。唐代人，官司勛郎中。所撰《本事詩》，一卷，記述唐代詩人軼事和民間傳聞。
　　〔27〕柳珵唐蒲州河東（今山西永濟）人。所撰《上清傳》，寫唐宰相竇參寵婢上清，向唐德宗哭訴，為竇參申冤故事。薛調，唐河中寶鼎（今山西萬榮）人，曾官戶部員外郎、翰林學士承旨。所撰《無雙傳》，寫劉無雙和王仙客的愛情故事。皇甫枚，字遵美，唐安定（今甘肅涇川）人，曾為汝州魯山縣令。撰有《三水小牘》等。《非煙傳》，寫步非煙與趙象相戀，至死不渝的故事。房千裏，字鵠舉，唐河南（今河南洛陽）人，曾官國子博士、高州刺史。所撰《楊娼傳》，寫長安名妓楊娼為嶺南帥甲所愛，帥死，楊以死相報的故事。
　　〔28〕杜光庭（850—933）字聖賓，自號東瀛子，唐末五代處州縉雲（今屬浙江）人。曾在天臺山學道，仕唐為內廷供奉，入蜀後官諫議大夫。
　　〔29〕淩初成（1580—1644）即淩濛初，明烏程（今浙江吳興）人，曾官上海縣丞、徐州通判。參看本書第二十一篇。所撰雜劇《虯髯翁》，全名為《虯髯翁正本扶余國》，四折。
　　〔30〕張鳳翼（1527—1613）字伯起，號靈墟，明長洲（今江蘇吳縣）人。劇作今存五種。《紅拂記》，共三十四出。張太和，字幼於，號屏山，明錢塘（今浙江杭州）人。所撰《紅拂記》，今佚。
　　〔31〕《李衛公別傳》唐李復言撰。《太平廣記》卷四一八收入，題《李靖》，文末註：“出《續玄怪錄》。”
　　〔32〕《李林甫外傳》一卷，見《古今說海》、葉德輝輯《唐開元小說六種》等書。
　　〔33〕郭湜生平事跡不詳。所撰《高力士外傳》，一卷，見明顧元慶《顧氏文房小說》、《唐開元小說六種》等書。
　　〔34〕姚汝能官華陰尉，餘事不詳。所撰《安祿山事跡》，《新唐書·藝文誌》著錄三卷。見繆荃孫輯《藕香零拾》、《唐開元小說六種》等書。
