     第八篇　唐之傳奇文（上）
　　第八篇唐之傳奇文（上）
　　小說亦如詩，至唐代而一變，雖尚不離於搜奇記逸，然敘述宛轉，文辭華艷，與六朝之粗陳梗概者較，演進之跡甚明，而尤顯者乃在是時則始有意為小說。胡應麟（《筆叢》三十六）雲，“變異之談，盛於六朝，然多是傳錄舛訛，未必盡幻設語，至唐人乃作意好奇，假個說以寄筆端。”其雲“作意”，雲“幻設”者，則即意識之創造矣。此類文字，當時或為叢集，或為單篇，大率篇幅曼長，記敘委曲，時亦近於俳諧，故論者每訾其卑下，貶之曰“傳奇”，以別於韓柳〔1〕輩之高文。顧世間則甚風行，文人往往有作，投謁時或用之為行卷，今頗有留存於《太平廣記》〔2〕中者（他書所收，時代及撰人多錯誤不足據），實唐代特絕之作也。然而後來流派，乃亦不昌，但有演述，或者摹擬而已，惟元明人多本其事作雜劇或傳奇，而影響遂及於曲。
　　幻設為文，晉世固已盛，如阮籍之《大人先生傳》，劉伶之《酒德頌》，陶潛之《桃花源記》《五柳先生傳》皆是矣〔3〕，然鹹以寓言為本，文詞為末，故其流可衍為王績《醉鄉記》韓愈《圬者王承福傳》柳宗元《種樹郭橐駝傳》〔4〕等，而無涉於傳奇。傳奇者流，源蓋出於誌怪，然施之藻繪，擴其波瀾，故所成就乃特異，其間雖亦或託諷喻以紓牢愁，談禍福以寓懲勸，而大歸則究在文采與意想，與昔之傳鬼神明因果而外無他意者，甚異其趣矣。
　　隋唐間，有王度者，作《古鏡記》〔5〕見《廣記》二百三十，題曰《王度》），自述獲神鏡於侯生，能降精魅，後其弟勣（當作績）遠遊，藉以自隨，亦殺諸鬼怪，顧終乃化去。其文甚長，然僅綴古鏡諸靈異事，猶有六朝誌怪流風。王度，太原祁人，文中子〔6〕通之弟，東臯子績兄也，蓋生於開皇初（宋晁公武《郡齋讀書誌》十雲通生於開皇四年），大業中為禦史，罷歸河東，復入長安為著作郎，奉詔修國史，又出兼芮城令，武德中卒（約五八五——六二五），史亦不成（見《古鏡記》，《唐文粹》及《新唐書》《王績傳》，惟傳雲兄名凝，未詳孰是），遺文僅存此篇而已。績棄官歸龍門後，史不言其遊涉，蓋度所假設也。
　　唐初又有《補江總白猿傳》一卷，不知何人作，宋時尚單行，今見《廣記》（四百四十四，題曰《歐陽紇》）中。傳言梁將歐陽紇〔1〕略地至長樂，深入溪洞，其妻遂為白猿所掠，逮救歸，已孕，周歲生一子，“厥狀肖焉”。紇後為陳武帝所殺，子詢以江總〔8〕收養成人，入唐有盛名，而貌類獼猴，忌者因此作傳，雲以補江總，是知假小說以施誣蔑之風，其由來亦頗古矣。
　　武後時，有深州陸渾人張鷟〔9〕字文成，以調露初登進士第，為岐王府參軍，屢試皆甲科，大有文譽，調長安尉，然性躁卞，儻蕩無檢，姚崇尤惡之；開元初，禦史李全交劾鷟訕短時政，貶嶺南，旋得內徙，終司門員外郎（約六六○——
　　七四○，詳見兩《唐書》《張薦傳》）。日本有《遊仙窟》一卷，題寧州襄樂縣尉張文成作，莫休符〔10〕謂“鷟弱冠應舉，下筆成章，中書侍郎薛元超特授襄樂尉”（《桂林風土記》），則尚其年少時所為。自敘奉使河源，道中夜投大宅，逢二女曰十娘五嫂，宴飲歡笑，以詩相調，止宿而去，文近駢儷而時雜鄙語，氣度與所作《朝野僉載》《龍筋鳳髓判》〔11〕正同，《唐書》謂“鷟下筆輒成，浮艷少理致，其論著率詆誚蕪穢，然大行一時，晚進莫不傳記。……新羅日本使至，必出金寶購其文”，殆實錄矣。《遊仙窟》中國久失傳，後人亦不復效其體制，今略錄數十言以見大概，乃升堂燕飲時情狀也。
　　……十娘喚香兒為少府設樂，金石並奏，簫管間響：
　　蘇合彈琵琶，綠竹吹篳篥，仙人鼓瑟，玉女吹笙，玄鶴俯而聽琴，白魚躍而應節。清音咷叨，片時則樑上塵飛，雅韻鏗鏘，卒爾則天邊雪落，一時忘味，孔丘留滯不虛，三日繞梁，韓娥餘音是實。……兩人俱起舞，共勸下官，……遂舞著詞曰，“從來巡繞四邊，忽逢兩個神仙，眉上冬天出柳，頰中旱地生蓮，千看千處嫵媚，萬看萬種嫹妍，今宵若其不得，刺命過與黃泉。”又一時大笑。舞畢，因謝曰，“僕實庸才，得陪清賞，賜垂音樂，慚荷不勝。”
　　十娘詠曰，“得意似鴛鴦，情乖若胡越，不向君邊盡，更知何處歇？”十娘曰，“兒等並無可收採，少府公雲‘冬天出柳，旱地生蓮’，總是相弄也。”……
　　然作者蔚起，則在開元天寶以後。大歷中有沈既濟，蘇州吳人，經學該博，以楊炎〔12〕薦，召拜左拾遺史館修撰。貞元〔13〕時炎得罪，既濟辦貶處州司戶參軍，既入朝，位禮部員外郎，卒（約七五○——八○○）。撰《建中實錄》〔14〕，人稱其能，《新唐書》有傳。《文苑英華》〔15〕（八百三十三）錄其《枕中記》（亦見《廠記》八十二，題曰《呂翁》）一篇，為小說家言，略謂開元七年，道士呂翁行邯鄲道中，息邸舍，見旅中少年盧生侘傺嘆息，乃探囊中枕授之。生夢娶清河崔氏，舉進士，官至陜牧，入為京兆尹，出破戎虜，轉史部侍郎，遷戶部尚書兼禦史大夫，為時宰所忌，以飛語中之，貶端州刺史，越三年徵為常侍，未幾同中書門下平章事。
　　嘉謨密命，一日三接，獻替啟沃，號為賢相，同列害之，復誣與邊將交結，所圖不軌，下制獄，府吏引從至其門而急收之。生惶駭不測，謂妻子曰，“吾家山東有良田五頃，足以禦寒餒，何苦求祿？而今及此，思衣短褐乘青駒行邯鄲道中，不可得也！”引刃自刎，其妻救之獲免。其罹者皆死，獨生為中官保之，減罪死投驩州。數年，帝知冤，復追為中書令，封燕國公，恩旨殊異。生五子，……其姻媾皆天下望族，有孫十餘人。……後年漸衰邁，屢乞骸骨，不許。病，中人候問，相踵於道，名醫上藥，無不至焉，……薨；生欠伸而悟，見其身方偃於邸舍，呂翁坐其傍，主人蒸黍未熟：觸類如故。生蹶然而興曰，“豈其夢寐也？”翁謂主人曰，“人生之適，亦如是矣。”生憮然良久，謝曰，“夫寵辱之道，窮達之運，得喪之理，死生之情，盡知之矣：此先生所以窒吾欲也。
　　敢不受教！”稽首再拜而去。
　　如是意想，在歆慕功名之唐代，雖詭幻動人，而亦非出於獨創，幹寶《搜神記》有焦湖廟祝以玉枕使楊林入夢事（見第五篇），大旨悉同，當即此篇所本，明人湯顯祖〔16〕之《邯鄲記》，則又本之此篇。既濟文筆簡煉，又多規誨之意，故事雖不經，尚為當時推重，比之韓愈《毛穎傳》〔17〕；間亦有病其俳諧者，則以作者嘗為史官，因而繩以史法，失小說之意矣。既濟又有《任氏傳》（見《廣記》四百五十二）一篇，言妖狐幻化，終於守誌殉人，“雖今之婦人有不如者”，亦諷世之作也。
　　“吳興才人”（李賀語）沈亞之〔18〕字下賢，元和十年進士第，太和初為德州行營使者柏耆判官，耆以罪貶，亞之亦謫南康尉，終郢州掾（約八世紀末至九世紀中），集十二卷，今存。亞之有文名，自謂“能創窈窕之思”，今集中有傳奇文三篇（《沈下賢集》卷二卷四，亦見《廣記》二百八十二及二百九十八），皆以華艷之筆，敘恍忽之情，而好言仙鬼復死，尤與同時文人異趣。《湘中怨》記鄭生偶遇孤女，相依數年，一旦別去，自雲“蛟宮之娣”，謫限已滿矣，十餘年後，又遙見之畫艫中，含嚬悲歌，而“風濤崩怒”，竟失所在。《異夢錄》記邢鳳夢見美人，示以“弓彎”之舞；及王炎夢侍吳王久，忽聞笳鼓，乃葬西施，因奉教作輓歌，王嘉賞之。《秦夢記》則自述道經長安，客橐泉邸舍，夢為秦官有功，時弄玉婿簫史先死，因尚公主，自題所居曰翠微宮。穆公遇亞之亦甚厚，一日，公主忽無疾卒，穆公乃不復欲見亞之，遣之歸。
　　將去，公置酒高會，聲秦聲，舞秦舞，舞者擊膊拊髀嗚嗚而音有不快，聲甚怨。……既，再拜辭去，公復命至翠微宮與公主侍人別，重入殿內時，見珠翠遺碎青階下，窗紗檀點依然，宮人泣對亞之。亞之感咽良久，因題宮門詩曰，“君王多感放東歸，從此秦宮不復期，春景自傷秦喪主，落花如雨淚胭脂。”竟別去，……覺臥邸舍。
　　明日，亞之與友人崔九萬具道；九萬，博陵人，諳古，謂餘曰，“《皇覽》雲，‘秦穆公葬雍橐泉祈年宮下’，非其神靈憑乎？”亞之更求得秦時地誌，說如九萬雲。嗚呼！
　　弄玉既仙矣，惡又死乎？
　　陳鴻為文，則辭意慷慨，長於弔古，追懷往事，如不勝情。鴻少學為史，貞元二十一年登太常第，始閑居遂誌，乃修《大統紀》三十卷，七年始成（《唐文粹》九十五），在長安時，嘗與白居易〔19〕為友，為《長恨歌》作傳（見《廣記》四百八十六）。《新唐誌》小說家類有陳鴻《開元昇平源》〔20〕一卷，註雲，“字大亮，貞元主客郎中”，或亦其人也（約八世紀後半至九世紀中葉）。所作又有《東城老父傳》〔21〕（見《廣記》四百八十五），記賈昌於兵火之後，憶念太平盛事，榮華苓落，兩相比照，其語甚悲。《長恨歌傳》則作於元和初，亦追述開元中楊妃入宮以至死蜀本末，法與《賈昌傳》相類。楊妃故事，唐人本所樂道，然鮮有條貫秩然如此傳者，又得白居易作歌，故特為世間所知，清洪昇撰《長生殿傳奇》〔22〕，即本此傳及歌意也。傳今有數本，《廣記》及《文苑英華》（七百九十四）所錄，字句已多異同，而明人附載《文苑英華》後之出於《麗情集》及《京本大麴》〔23〕者尤異，蓋後人（《麗情集》之撰者張君房？）又增損之。
　　天寶末，兄國忠盜丞相位，愚弄國柄，及安祿山引兵向闕，以討楊氏為詞。潼關不守，翠華南幸，出鹹陽，道次馬嵬亭，六軍徘徊，持戟不進，從官郎吏伏上馬前，請誅晁錯以謝天下，國忠奉氂纓盤水，死於道周。左右之意未快，上問之，當時敢言者請以貴妃塞天下怨，上知不免，而不忍見其死，反袂掩面，使牽之而去；倉皇展轉，竟就死於尺組之下。（《文苑英華》所載）
　　天寶末，兄國忠盜丞相位，竊弄國柄，羯胡亂燕，二京連陷，翠華南幸，駕出都西門百餘裏，六師徘徊，擁戟不行，從官郎吏伏上馬前，請誅錯以謝之；國忠奉氂纓盤水，死於道周。左右之意未快，當時敢言者請以貴妃塞天下之怒，上慘容，但心不忍見其死，反袂掩面，使牽之而去。拜於上前，回眸血下，墜金鈿翠羽於地，上自收之。嗚呼，蕙心絝質，天王之愛，不得已而死於尺組之下，叔向母雲“甚美必甚惡”，李延年歌曰“傾國復傾城”，此之謂也。（《麗情集》及《大麴》所載）
　　白行簡字知退，其先蓋太原人，後家韓城，又徙下邽，居易之弟也，貞元末進士第，累遷司門員外郎主客郎中，寶歷二年（八二六）冬病卒，年蓋五十餘，兩《唐書》皆附見《居易傳》。有集二十卷，今不存，而《廣記》（四百八十四）
　　收其傳奇文一篇曰《李娃傳》，言滎陽巨族之子溺於長安倡女李娃，貧病困頓，至流落為挽郎，復為李娃所拯，勉之學，遂擢第，官成都府參軍。行簡本善文筆，李娃事又近情而聳聽，故纏綿可觀；元人已本其事為《曲江池》〔24〕，明薛近兗則以作《繡襦記》〔25〕。行簡又有《三夢記》一篇（見原本《說郛》四），舉“彼夢有所往而此遇之者，或此有所為而彼夢之者，或兩相通夢者”三事，皆敘述簡質，而事特瑰奇，其第一事尤勝。
　　天後時，劉幽求為朝邑丞，嘗奉使夜歸，未及家十餘裏，適有佛寺，路出其側，聞寺中歌笑歡洽。寺垣短缺，盡得睹其中。劉俯身窺之，見十數人兒女雜坐，羅列盤饌，環繞之而共食。見其妻在坐中語笑。劉初愕然，不測其故，久之，且思其不當至此，復不能捨之。又熟視容止言笑無異，將就察之，寺門閉不得入，劉擲瓦擊之，中其罍洗，破迸散走，因忽不見。劉逾垣直入，與從者同視殿廡，皆無人，寺扃如故。劉訝益甚，遂馳歸。
　　比至其家，妻方寢，聞劉至，乃敘寒暄訖，妻笑曰，“向夢中與數十人同遊一寺，皆不相識，會食於殿庭，有人自外以瓦礫投之，杯盤狼藉，因而遂覺。”劉亦具陳其見，蓋所謂彼夢有所往而此遇之也。
　　※※※
　　〔1〕韓柳指韓愈和柳宗元。韓愈（768—824），字退之，唐河南河陽（今河南孟縣）人，曾任吏部侍郎等職。撰有《韓昌黎集》。柳宗元（773—819），字子厚，唐河東解（今山西運城）人，曾任柳州刺史等職。撰有《柳河東集》。二人都是唐代散文代表作家。
　　〔2〕《太平廣記》類書，北宋李昉等人奉旨編輯，太平興國三年（978）書成，五百卷。參看本書第十一篇。下文所說的“他書”，據魯迅《唐宋傳奇集·序例》，指《說海》、《古今逸史》、《五朝小說》、《龍威祕書》、《唐人說薈》、《藝苑捃華》等。
　　〔3〕阮籍（210—263）字嗣宗，三國魏陳留尉氏（今屬河南）
　　人，曾任步兵校尉。他蔑視世俗禮法，所撰《大人先生傳》，敘寫大人先生虛無的超世俗的人生態度。劉伶，字伯倫，西晉沛國（今安徽宿縣）人，仕魏為建威參軍。所撰《酒德頌》，敘寫大人先生“惟酒是務”的生活。陶潛所撰《桃花源記》，敘寫漁人在桃花源中所見村人安寧純樸的生活情景；《五柳先生傳》，敘寫五柳先生的安於寒素，不慕榮利。這些文章的人物和故事，均出於作者的幻設，近乎寓言。
　　〔4〕王績（585—644）字無功，號東臯子，隋末唐初絳州龍門（今山西河津）人，曾官祕書省正字。所撰《醉鄉記》，敘寫超塵世的“醉鄉”生活。韓愈《圬者王承福傳》，敘寫泥瓦匠王承福怡然自得、獨善其身的處世態度。柳宗元《種樹郭橐駝傳》，敘寫郭橐駝種樹的故事，說明“任其自然，順其本性”的道理。
　　〔5〕《古鏡記》王度《古鏡記》及後文所述無名氏《補江總白猿傳》，沈既濟《枕中記》、《任氏傳》，沈亞之《湘中怨》、《異夢錄》、《秦夢記》，陳鴻《長恨歌傳》、《開元昇平源》、《東城老父傳》，白行簡《李娃傳》、《三夢記》等，魯迅《唐宋傳奇集》均收入。
　　〔6〕文中子即王通（584—617），字仲淹，王績之兄。曾官蜀郡司馬書佐。撰有《中說》等。死後其門人私謚為“文中子”。
　　〔7〕歐陽紇（538—570）字奉聖，南朝陳臨湘（今湖南長沙）人，曾官安遠將軍、廣州刺史。其子詢（557—641），字信本，曾官太子率更令、弘文館學士。
　　〔8〕江總（519—594）字總持，南朝陳濟陽考城（今河南蘭考）人，陳時曾任尚書令，世稱江令。
　　〔9〕關於張鷟的籍貫，兩《唐書·張薦傳》均作“陸澤”。陸澤系唐時深州治所，在今河北深縣。
　　〔10〕莫休符唐昭宗光化時，官融州刺史。所撰《桂林風土記》，《新唐書·藝文誌》著錄三卷，今存一卷。
　　〔11〕《朝野僉載》《新唐書·藝文誌》著錄二十卷，已散佚。
　　今存輯本六卷，主要記述隋唐二代朝野遺聞。《龍筋鳳髓判》，四卷，判詞集，文皆駢儷，從中可知當時律令程式。
　　〔12〕楊炎（727—781）字公南，唐鳳翔天興（今陜西鳳翔）人，官至門下侍郎同平章事。
　　〔13〕這裏“貞元”應作“建中”。據兩《唐書》楊炎本傳，貞元時楊炎已死，他獲罪貶官在建中二年（781）。
　　〔14〕《建中實錄》《新唐書·藝文誌》著錄十卷，《宋史·藝文誌》著錄十五卷，系唐德宗建中時編年大事記。
　　〔15〕《文苑英華》北宋李昉等人奉旨編撰。共一千卷，上續《文選》，收南朝梁末至唐代詩文。
　　〔16〕湯顯祖（1550—1616）字義仍，號若士，明臨川（今屬江西）人，曾官浙江遂昌知縣。《邯鄲記》，共三十六出，與沈既濟《枕中記》相較，情節上多有增飾。另撰有《紫釵記》、《還魂記》（一名《牡丹亭》）、《南柯記》，與《邯鄲記》合稱《臨川四夢》。
　　〔17〕《毛穎傳》韓愈在文中將毛筆擬人化為毛穎，敘寫他的身世，藉以抒發胸中鬱積。
　　〔18〕“吳興才人”語見唐李賀《送沈亞之歌》：“吳興才人怨東風，桃花滿陌千裏紅”。其序雲：“文人沈亞之，元和七年以書不中第，返歸於吳江”。沈亞之（781—832），字下賢，唐吳興（今屬浙江）人。工於文辭，擅長傳奇。下文所說“自謂‘能創窈窕之思’”，見於《沈下賢集》卷二《為人撰乞巧文》。
　　〔19〕白居易（772—846）字樂天，號香山居士。唐太原（今屬山西）人，官至刑部尚書。撰有《白氏長慶集》。
　　〔20〕《開元昇平源》撰者一說為吳兢，記姚崇向唐明皇進諫十事的故事。
　　〔21〕《東城老父傳》又名《賈昌傳》，撰者一說為陳鴻祖。
　　〔22〕洪昇（1645—1704）字昉思，號稗畦，清錢塘（今浙江杭州）人，國子監生。所撰《長生殿傳奇》，五十出，演唐玄宗、楊貴妃的愛情故事。
　　〔23〕《麗情集》二十卷。作者張君房，北宋安陸（今屬湖北）人，官尚書度支員外郎、集賢校理。該書已散佚，今存一卷。《京本大麴》，未詳。
　　〔24〕《曲江池》元石君寶撰。雜劇，四折。
　　〔25〕薛近兗約明嘉靖時人。所撰《繡襦記》，四卷，四十一出。
　　一說為明徐霖所撰。
