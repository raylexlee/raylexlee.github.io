     第十篇　唐之傳奇集及雜俎
　　第十篇唐之傳奇集及雜俎
　　造傳奇之文，會萃為一集者，在唐代多有，而煊赫莫如牛僧孺之《玄怪錄》。僧孺字思黯，本隴西狄道人，居宛葉間，元和初以賢良方正對策第一，條指失政，鯁訐不避宰相，至考官皆調去，僧孺則調伊闕尉，穆宗即位，漸至禦史中丞，後以戶部侍郎同中書門下平章事，武宗時累貶循州長史，宣宗立，乃召還為太子少師，大中二年卒，贈太尉，年六十九（七八○——八四八），謚曰文簡，有傳在兩《唐書》。僧孺性堅僻，而頗嗜誌怪，所撰《玄怪錄》十卷，今已佚，然《太平廣記》所引尚三十一篇，可以考見大概。其文雖與他傳奇無甚異，而時時示人以出於造作，不求見信；蓋李公佐李朝威輩，僅在顯揚筆妙，故尚不肯言事狀之虛，至僧孺乃並欲以構想之幻自見，因故示其詭設之跡矣。《元無有》即其一例：
　　寶應中，有元無有，常以仲春末獨行維揚郊野。值日晚，風雨大至，時兵荒後，人戶多逃，遂入路旁空莊。
　　須臾霽止，斜月方出，無有坐北窗，忽聞西廊有行人聲，未幾，見月中有四人，衣冠皆異，相與談諧吟詠甚暢，乃雲，“今夕如秋，風月若此，吾輩豈得不為一言，以展平生之事也？”……吟詠既朗，無有聽之具悉。其一衣冠長人即先吟曰，“齊絝魯縞如霜雪，寥亮高聲予所發。”其二黑衣冠短陋人詩曰，“嘉賓良會清夜時，煌煌燈燭我能持。”其三故弊黃衣冠人，亦短陋，詩曰，“清冷之泉候朝汲，桑綆相牽常出入。”其四故黑衣冠人詩曰，“爨薪貯泉相煎熬，充他口腹我為勞。”無有亦不以四人為異，四人亦不虞無有之在堂隍也，遞相褒賞，觀其自負，則雖阮嗣宗《詠懷》，亦若不能加矣。四人遲明乃歸舊所；
　　無有就尋之，堂中惟有故杵燈臺水桶破鐺：乃知四人即此物所為也。（《廣記》三百六十九）
　　牛僧孺在朝，與李德裕各立門戶，為黨爭，〔1〕以其好作小說，李之門客韋瓘遂託僧孺名撰《周秦行紀》〔2〕以誣之。記言自以舉進士落第將歸宛葉，經伊闕鳴臯山下，因暮失道，遂止薄太後廟中，與漢唐妃嬪燕飲。太後問今天子為誰？則對曰，“‘今皇帝先帝長子。’太真笑曰，‘沈婆兒作天子也。大奇！’”復賦詩，終以昭君侍寢，至明別去，“竟不知其何如”（詳見《廣記》四百八十九）。德裕因作論，謂僧孺姓應圖讖，《玄怪錄》又多造隱語，意在惑民，《周秦行紀》則以身與後妃冥遇，欲證其身非人臣相，“及至戲德宗為沈婆兒，以代宗皇後為沈婆，令人骨戰，可謂無禮於其君甚矣！”作逆若非當代，必在子孫，故“須以‘太牢’少長鹹置於法，則刑罰中而社稷安”也（詳見《李衛公外集》四）。〔3〕自來假小說以排陷人，此為最怪，顧當時說亦不行。惟僧孺既有才名，又歷高位，其所著作，世遂盛傳。而摹擬者亦不鮮，李復言有《續玄怪錄》十卷，“分仙術感應二門”，薛漁思〔4〕有《河東記》三卷，“亦記譎怪事，序雲續牛僧孺之書”（皆見宋晁公武《郡齋讀書誌》十三）；又有撰《宣室誌》〔5〕十卷，以記仙鬼靈異事跡者，曰張讀字聖朋，則張鷟之裔而牛僧孺之外孫也（見《唐書》《張薦傳》），後來亦疑為“少而習見，故沿其流波”（清《四庫提要》子部小說家類三）雲。
　　他如武功人蘇鶚有《杜陽雜編》〔6〕，記唐世故事，而多誇遠方珍異，參寥子高彥休有《唐闕史》〔7〕，雖間有實錄，而亦言見夢昇仙，故皆傳奇，但稍遷變。至於康駢《劇談錄》〔8〕之漸多世務，孫棨《北裏誌》〔9〕之專敘狹邪，範攄《雲溪友議》〔10〕之特重歌詠，雖若彌近人情，遠於靈怪，然選事則新穎，行文則逶迤，固仍以傳奇為骨者也。迨裴鉶著書，徑稱《傳奇》，〔11〕則盛述神仙怪譎之事，又多崇飾，以惑觀者。鉶為淮南節度副大使高駢從事，駢後失誌，尤好神仙，卒以叛死，則此或當時諛導之作，非由本懷。聶隱娘勝妙手空空兒事即出此書（文見《廣記》一百九十四），明人取以入偽作之段成式《劍俠傳》，流傳遂廣，迄今猶為所謂文人者所樂道也。
　　段成式字柯古，齊州臨淄人，宰相文昌子也，以蔭為校書郎，累遷至吉州刺史，大中中歸京，仕至太常少卿，鹹通四年（八六三）六月卒，《新唐書》附見段誌玄傳末（餘見《酉陽雜俎》及《南楚新聞》）。成式家多奇篇祕籍，博學強記，尤深於佛書，而少好畋獵，亦早有文名，詞句多奧博，世所珍異，其小說有《廬陵官下記》〔12〕二卷，今佚；《酉陽雜俎》二十卷凡三十篇，今具在，並有《續集》十卷：卷一篇，或錄祕書，或敘異事，仙佛人鬼以至動植，彌不畢載，以類相聚，有如類書，雖源或出於張華《博物誌》，而在唐時，則猶之獨創之作矣。每篇各有題目，亦殊隱僻，如紀道術者曰《壺史》，鈔釋典者曰《貝編》，述喪葬者曰《屍窀》，誌怪異者曰《諾臯記》，而抉擇記敘，亦多古艷穎異，足副其目也。
　　夏啟為東明公，文王為西明公，邵公為南明公，季劄為北明公，四時主四方鬼。至忠至孝之人，命終皆為地下主者，一百四十年，乃授下仙之教，授以大道。有上聖之德，命終受三官書，為地下主者，一千年乃轉三官之五帝，復一千四百年方得遊行太清，為九宮之中仙。
　　（卷二《玉格》）
　　始生天者五相，一光覆身而無衣，二見物生希有心，三弱顏，四疑，五怖。（卷三《貝編》）
　　國初僧玄奘往五印取經，西域敬之。成式見倭國僧金剛三昧，言嘗至中天寺，寺中多畫玄奘麻屩及匙箸，以彩雲乘之，蓋西域所無者，每至齋日，輒膜拜焉。（同上）
　　天翁姓張，名堅，字刺渴，漁陽人，少不羈，無所拘忌。常張羅得一白雀，愛而養之，夢劉天翁責怒，每欲殺之，白雀輒以報堅，堅設諸方待之，終莫能害。天翁遂下觀之，堅盛設賓主，乃竊騎天翁車，乘白龍，振策登天，天翁乘餘龍追之，不及。堅既到玄宮，易百官，杜塞北門，封白雀為上卿侯，改白雀之胤不產於下土。劉翁失治，徘徊五嶽作災，堅患之，以劉翁為太山太守，主生死之籍。（卷十四《諾臯記》）
　　大歷中，有士人莊在渭南，遇疾卒於京，妻柳氏因莊居。……士人祥齋日，暮，柳氏露坐逐涼，有胡蜂繞其首面，柳氏以扇擊墮地，乃胡桃也。柳氏遽取，玩之掌中；遂長，初如拳，如椀，驚顧之際，已如盤矣。曝然分為兩扇，空中輪轉，聲如分蜂，忽合於柳氏首。柳氏碎首，齒著於樹。其物因飛去，竟不知何怪也。（同上）
　　又有聚文身之事者曰《黥》，述養鷹之法者曰《肉攫部》，《續集》則有《貶誤》以收考證，有《寺塔記》以誌伽藍，所涉既廣，遂多珍異，為世愛玩，與傳奇並驅爭先矣。
　　成式能詩，幽澀繁縟如他著述，時有祁人溫庭筠〔13〕字飛卿，河內李商隱〔14〕字義山，亦俱用是相誇，號“三十六體”〔15〕。
　　溫庭筠亦有小說三卷曰《幹子》，遺文見於《廣記》，僅錄事略，簡率無可觀，與其詩賦之艷麗者不類。李於小說無聞，今有《義山雜纂》一卷，《新唐誌》不著錄，宋陳振孫〔16〕（《直齋書錄解題》十一）以為商隱作，書皆集俚俗常談鄙事，以類相從，雖止於瑣綴，而頗亦穿世務之幽隱，蓋不特聊資笑噱而已。
　　殺風景
　　松下喝道看花淚下苔上鋪席斫卻垂楊
　　花下曬裩遊春重載石筍系馬月下把火
　　步行將軍背山起樓果園種菜花架下養雞鴨
　　惡模樣
　　作客與人相爭罵……做客踏翻臺桌……
　　對丈人丈母唱艷曲嚼殘魚肉歸盤上對眾倒臥橫箸在羹碗上
　　十誡
　　不得飲酒至醉不得暗黑處驚人不得陰損於人
　　不得獨入寡婦人房不得開人家書不得戲取物不
　　令人知不得暗黑獨自行不得與無賴子弟往還
　　不得借人物用了經旬不還（原缺一則）
　　中和年間有李就今字袞求，為臨晉令，亦號義山，能詩，初舉時恆遊侶家，見孫棨《北裏誌》，則《雜纂》之作，或出此人，未必定屬商隱，然他無顯證，未能定也。後亦時有仿作者，宋有續，稱王君玉〔17〕，有再續，稱蘇東坡〔18〕，明有三續，為黃允交〔19〕。
　　※※※
　　〔1〕李德裕（787—850）字文饒，唐趙郡（今河北趙縣）人，武宗時官至門下侍郎、同平章事，後貶死崖州。撰有《次柳氏舊聞》、《會昌一品集》。黨爭，指唐穆宗、宣宗年間，以李吉甫、李德裕父子為首和以牛僧孺、李宗閔為首的兩大官僚集團進行數十年之久的朋黨鬥爭。
　　〔2〕韋瓘字茂弘，唐京兆萬年（今陜西西安）人，官至中書舍人。所撰《周秦行紀》，魯迅《唐宋傳奇集》曾輯錄。
　　〔3〕李德裕據《周秦行紀》撰《周秦行紀論》，其中稱：“餘嘗聞太牢氏（涼國李公嘗呼牛僧孺為太牢。……）好奇怪其身，險易其行。
　　以其姓應國家受命之讖，曰：‘首尾三麟六十年，兩角犢子恣狂顛，龍蛇相鬥血成川。’及見著《玄怪錄》，多造隱語，人不可解。……餘得太牢《周秦行紀》，反覆覩其太牢以身與帝王後妃冥遇，欲證其身非人臣相也，將有意於‘狂顛’。”按《周秦行紀論》見《李衛公外集》卷四。
　　〔4〕薛漁思生平不詳。所撰《河東記》，三卷，已佚。《說郛》輯錄一卷。
　　〔5〕《宣室誌》《新唐書·藝文誌》著錄十卷，取漢文帝於宣室召賈誼問鬼神事為書名。撰者張讀，字聖朋（一作聖用），唐深州陸澤（今河北深縣）人。大中進士，累官中書舍人、禮部侍郎，終尚書左丞。
　　〔6〕蘇鶚字德祥，唐武功（今屬陜西）人，光啟進士。《杜陽雜編》，《新唐書·藝文誌》著錄三卷。
　　〔7〕高彥休號參寥子，生平不詳。所撰《唐闕史》，《新唐書·藝文誌》著錄三卷。
　　〔8〕康駢字駕言，唐池州（今安徽貴池）人，乾符進士，官至崇文館校書郎。所撰《劇談錄》，《新唐書·藝文誌》著錄三卷。
　　〔9〕孫棨字文威，自號無為，唐僖宗時人，官至翰林學士、中書舍人。所撰《北裏誌》，一卷。
　　〔10〕範攄自號五雲溪人，約唐鹹通時人。所撰《雲溪友議》，《新唐書·藝文誌》著錄三卷。
　　〔11〕裴鉶唐末人，曾任高駢從事，後官禦史大夫、成都節度副使。所撰《傳奇》，《新唐書·藝文誌》著錄三卷，已佚。《世界文庫》有輯本。下文高駢（？—887），字千裏，唐末幽州（今北京）人，曾官成都尹、劍南西川節度觀察使等。
　　〔12〕《廬陵官下記》《新唐書·藝文誌》著錄二卷，已散佚。
　　清陶珽重輯《說郛》收有佚文。
　　〔13〕溫庭筠（約812—866）字飛卿，唐太原（今屬山西）人，曾官方城尉、國子助教。所撰《乾子》，《新唐書·藝文誌》著錄三卷，已散佚。《太平廣記》收有佚文。
　　〔14〕李商隱（約813—858）字義山，號玉溪生。唐懷州河內（今河南沁陽）人，曾官祕書郎、東川節度使判官。
　　〔15〕“三十六體”《新唐書·文藝傳》：“商隱初為文瑰邁奇古，及在令狐楚府，楚本工章奏，因授其學。商隱儷偶長短，而繁褥過之。時溫庭筠、段成式俱用是相誇，號‘三十六體’。”又宋王應麟《小學紺珠》雲，三人排行皆第十六，故有此稱。
　　〔16〕陳振孫字伯玉，號直齋，南宋安吉（今屬浙江）人，曾官待郎。所撰《直齋書錄解題》，二十二卷，將歷代書籍分為五十三類，詳述卷數、撰者並品評得失。原書已佚，現存本從《永樂大典》輯校而成。
　　〔17〕王君玉宋代王君玉有兩人。《四庫全書總目提要》著錄：
　　《國老談苑》二卷，舊本題夷門隱叟王君玉撰。又，《宋史·王珪傳》載，珪從兄琪字君玉，成都華陽人，仁宗時任館閣校勘、集賢校理。《雜纂續》，一卷，作者當為兩人中之一人。
　　〔18〕蘇東坡參看本書第七篇。《雜纂二續》，一卷，題蘇軾撰。
　　〔19〕黃允交明歙縣（今屬安徽）人。所撰《雜纂三續》，一卷。
