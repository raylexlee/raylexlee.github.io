     第六篇　六朝之鬼神誌怪書（下）
　　第六篇六朝之鬼神誌怪書（下）
　　釋氏輔教之書，《隋誌》著錄九家，在子部及史部，今惟顏之推《冤魂誌》〔1〕存，引經史以證報應，已開混合儒釋之端矣，而餘則俱佚。遺文之可考見者，有宋劉義慶《宣驗記》〔2〕，齊王琰《冥祥記》〔3〕，隋顏之推《集靈記》，侯白《旌異記》〔4〕四種，大抵記經像之顯效，明應驗之實有，以震聳世俗，使生敬信之心，顧後世則或視為小說。王琰者，太原人，幼在交址，受五戒，於宋大明及建元（五世紀中）年，兩感金像之異，因作記，撰集像事，繼以經塔，凡十卷，謂之《冥祥》，自序其事甚悉（見《法苑珠林》卷十七）。《冥祥記》在《珠林》及《太平廣記》中所存最多，其敘述亦最委曲詳盡，今略引三事，以概其餘。
　　漢明帝夢見神人，形垂二丈，身黃金色，項佩日光。
　　以問羣臣，或對曰，“西方有神，其號曰佛，形如陛下所夢，得無是乎？”於是發使天竺，寫致經像。表之中夏，自天子王侯，鹹敬事之，聞人死精神不滅，莫不懼然自失。初，使者蔡愔將西域沙門迦葉摩騰等賫優填王畫釋迦佛像，帝重之，如夢所見也，乃遣畫工圖之數本，於南宮清涼臺及高陽門顯節壽陵上供養。又於白馬寺壁畫千乘萬騎繞塔三匝之像，如諸傳備載。（《珠林》十三）
　　晉謝敷字慶緒，會稽山陰人也，……少有高操，隱於東山，篤信大法，精勤不倦，手寫《首楞嚴經》，當在都白馬寺中，寺為災火所延，什物餘經，並成煨盡，而此經止燒紙頭界外而已，文字悉存，無所毀失。敷死時，友人疑其得道，及聞此經，彌復驚異。……（《珠林》十八）
　　晉趙泰字文和，清河貝丘人也，……年三十五時，嘗卒心痛，須臾而死。下屍於地，心暖不已，屈伸隨人。留屍十日，平旦，喉中有聲如雨，俄而蘇活。說初死之時，夢有一人來近心下，復有二人乘黃馬，從者二人，扶泰腋徑將東行，不知可幾裏，至一大城，崔巍高峻，城色青黑。將泰向城門入，經兩重門，有瓦屋可數千間，男女大小亦數千人，行列而立。吏著皁衣，有五六人，條疏姓字，雲“當以科呈府君”。泰名在三十，須臾，將泰與數千人男女一時俱進。府君西向坐，簡視名簿訖，復遣泰南入黑門。有人著繹衣坐大屋下，以次呼名，問“生時所事？作何孽罪？行何福善？諦汝等辭，以實言也！
　　此恆遣六部使者常在人間，疏記善惡，具有條狀，不可得虛。”泰答“父兄仕宦，皆二千石。我少在家，修學而已，無所事也，亦不犯惡。”乃遣泰為水官將作。……後轉泰水官都督知諸獄事，給泰兵馬，令案行地獄。所至諸獄，楚毒各殊：或針貫其舌，流血竟體；或被頭露發，裸形徒跣，相牽而行，有持大杖，從後催促，鐵牀銅柱，燒之洞然，驅迫此人，抱臥其上，赴即焦爛，尋復還生；
　　……或劍樹高廣，不知限量，根莖枝葉，皆劍為之，人眾相皆，自登自攀，若有欣競，而身首割截，尺寸離斷。
　　泰見祖父母及二弟在此獄中，相見涕泣。泰出獄門，見有二人賫文書，來語獄吏，言有三人，其家為其於塔寺中懸幡燒香，救解其罪，可出福舍。俄見三人自獄而出，已有自然衣服，完整在身，南詣一門，雲名開光大舍。……
　　泰案行畢，還水官處。……主者曰，“卿無罪過，故相使為水官都督，不爾，與地獄中人無以異也。”泰問主者曰，“人有何行，死得樂報？”主者唯言“奉法弟子精進持戒，得樂報，無有謫罰也。”泰復問曰，“人未事法時所行罪過，事法之後，得以除不？”答曰，“皆除也。”語畢，主者開滕篋檢泰年紀，尚有餘算三十年在，乃遣泰還。……
　　時晉太始五年七月十三日也。……（《珠林》七，《廣記》三百七十七）
　　佛教既漸流播，經論日多，雜說亦日出，聞者雖或悟無常而歸依，然亦或怖無常而卻走。此之反動，則有方士亦自造偽經，多作異記，以長生久視之道，網羅天下之逃苦空者，今所存漢小說，除一二文人著述外，其餘蓋皆是矣。方士撰書，大抵託名古人，故稱晉宋人作者不多有，惟類書間有引《神異記》〔5〕者，則為道士王浮作。浮，晉人；有淺妄之稱，即惠帝時（三世紀末至四世紀初）與帛遠抗論屢屈，遂改換《西域傳》造老子《明威化胡經》者也〔6〕（見唐釋法琳《辯正論》六）。其記似亦言神仙鬼神，如《洞冥》《列異》之類。
　　陳敏，孫皓之世為江夏太守，自建業赴職，聞宮亭廟驗（原註雲言靈驗），過乞在任安穩，當上銀杖一枚。
　　年限既滿，作杖擬以還廟，捶鐵以為幹，以銀塗之。尋徵為散騎常侍，往宮亭，送杖於廟中訖，即進路。日晚，降神巫宣教曰，“陳敏許我銀杖，今以塗杖見與，便投水中，當以還之。欺蔑之罪，不可容也！”於是取銀杖看之，剖視中見鐵幹，乃置之湖中。杖浮在水上，其疾如飛，遙到敏舫前，敏舟遂覆也。（《太平禦覽》七百十）
　　丹丘生大茗，服之生羽翼。（《事類賦》註十六）
　　《拾遺記》十卷，題晉隴西王嘉撰，梁蕭綺錄。《晉書》《藝術列傳》中有王嘉，略雲，嘉字子年，隴西安陽人，初隱於東陽谷，後入長安，苻堅累徵不起，能言未然之事，辭如讖記，當時鮮能曉之。姚萇入長安，逼嘉自隨；後以答問失萇意，為萇所殺（約三九○）。嘉嘗造《牽三歌讖》〔7〕，又著《拾遺錄》十卷，其事多詭怪，今行於世。傳所雲《拾遺錄》者，蓋即今記，前有蕭綺序，言書本十九卷，二百二十篇，當苻秦之季，典章散滅，此書亦多有亡，綺更刪繁存實，合為一部，凡十卷。今書前九捲起庖犧迄東晉，末一卷則記昆侖等九仙山，與序所謂“事訖西晉之末”者稍不同。其文筆頗靡麗，而事皆誕謾無實，蕭綺之錄亦附會，胡應麟（《筆叢》三十二）以為“蓋即綺撰而託之王嘉”者也。
　　少昊以金德王，母曰皇娥，處璇宮而夜織，或乘桴木而晝遊，經歷窮桑滄茫之浦。時有神童，容貌絕俗，稱為白帝之子，即太白之精，降乎水際，與皇娥宴戲，奏便娟之樂，遊漾忘歸。窮桑者，西海之濱，有孤桑之樹，直上千尋，葉紅椹紫，萬歲一實，食之後天而老。……
　　帝子與皇娥並坐，撫桐峯梓瑟，皇娥倚瑟而清歌曰，“天清地曠浩茫茫，萬象回薄化無方，浛天蕩蕩望滄滄，乘桴輕漾著日傍，當其何所至窮桑，心知和樂悅未央。”俗謂遊樂之處為桑中也，《詩》《衛風》雲“期我乎桑中”，蓋類此也。……及皇娥生少昊，號曰窮桑氏，亦曰桑丘氏。至六國時，桑丘子著陰陽書，即其餘裔也。……
　　（卷一）
　　劉向於成帝之末，校書天祿閣，專精覃思。夜，有老人著黃衣，植青藜杖，登閣而進，見向暗中獨坐誦書，老父乃吹杖端，煙燃，因以見向，說開闢已前。向因受五行洪範之文，恐辭說繁廣忘之，乃裂帛及紳，以記其言，至曙而去。向請問姓名，雲“我是太一之精，天帝聞卯金之子有博學者，下而觀焉”。乃出懷中竹牒，有天文地圖之書，“餘略授子焉”。至向子歆，從向授其術。向亦不悟此人焉。（卷六）
　　洞庭山浮於水上，其下有金堂數百間，玉女居之，四時聞金石絲竹之聲，徹於山頂。楚懷王之時，舉羣才賦詩於水湄。……後懷王好進奸雄，羣賢逃越。屈原以忠見斥，隱於沅湘，披蓁茹草，混同禽獸，不交世務，採柏實以和桂膏，用養心神，被王逼逐，乃赴清泠之水，楚人思慕，謂之水仙。其神遊於天河，精靈時降湘浦，楚人為之立祠，漢末猶在。（卷十）
　　※※※
　　〔1〕顏之推（531—？）字介，北齊瑯玡臨沂（今屬山東）人。
　　初仕梁，入北齊為黃門侍郎，隋開皇中卒。所撰《冤魂誌》，《隋書·經籍誌》著錄三卷，今本皆稱《還冤誌》。下文所說《集靈記》，《隋書·經籍誌》著錄二十卷，已散佚。魯迅《古小說鉤沈》有輯本。〔2〕《宣驗記》《隋書·經籍誌》著錄十三卷，劉義慶撰，已散佚。魯迅《古小說鉤沈》有輯本。
　　〔3〕王琰南齊太原（今屬山西）人。齊太子舍人，入梁為吳興令。所撰《冥祥記》，《隋書·經籍誌》著錄十卷，已散佚。魯迅《古小說鉤沈》有輯本。
　　〔4〕侯白參看本書第七篇。所撰《旌異記》，《隋書·經籍誌》著錄十五卷，已散佚。魯迅《古小說鉤沈》有輯本。
　　〔5〕《神異記》王浮撰。《隋書·經籍誌》及兩《唐誌》均未著錄。卷數未詳。魯迅《古小說鉤沈》有輯本。
　　〔6〕帛遠佛教徒。俗姓萬，字法祖，晉河內（今河南泌陽）人。
　　曾在長安講經。王浮與帛遠辯論，多次失敗，遂託名老子撰《明威化胡經》。按《西域傳》認為佛教先於老子，書中敘老子至罽賓國雲：
　　“我生何以晚，佛出一何早”。王浮撰《明威化胡經》則予倒換，說老子至流沙，成浮圖，死後變為佛，因而形成佛教。這反映佛道二教爭奪正統地位的鬥爭。
　　〔7〕《牽三歌讖》晉王嘉撰，《隋書·經籍誌》及兩《唐誌》均未著錄，已散佚。《晉書·王嘉傳》載：“其所造《牽三歌讖》，事過皆驗，累世猶傳之。”
