     第五篇　六朝之鬼神誌怪書（上）
　　第五篇六朝之鬼神誌怪書（上）
　　中國本信巫，秦漢以來，神仙之說盛行，漢末又大暢巫風，而鬼道愈熾；會小乘佛教亦入中土，漸見流傳。凡此，皆張皇鬼神，稱道靈異，故自晉訖隋，特多鬼神誌怪之書。其書有出於文人者，有出於教徒者。文人之作，雖非如釋道二家，意在自神其教，然亦非有意為小說，蓋當時以為幽明雖殊途，而人鬼乃皆實有，故其敘述異事，與記載人間常事，自視固無誠妄之別矣。
　　《隋誌》有《列異傳》三卷，魏文帝〔1〕撰，今佚。惟古來文籍中頗多引用，故猶得見其遺文，則正如《隋誌》所言，“以序鬼物奇怪之事”者也。文中有甘露年間事，在文帝後，或後人有增益，或撰人是假託，皆不可知。兩《唐誌》皆雲張華撰，亦別無佐證，殆後有悟其抵犧者，因改易之。惟宋裴松之〔2〕《三國誌註》，後魏酈道元《水經註》〔3〕皆已徵引，則為魏晉人作無疑也。
　　南陽宗定伯年少時，夜行逢鬼，問曰，“誰？”鬼曰，“鬼也。”鬼曰，“卿復誰？”定伯欺之，言我亦鬼也。鬼問欲至何所，答曰欲至宛市，鬼言我亦欲至宛市。共行數裏，鬼言步行大亟，可共疊相擔也。定伯曰大善。鬼便先擔定伯數裏，鬼言卿大重，將非鬼也？定伯言，我新死，故重耳。定伯因復擔鬼，鬼略無重。如是再三。定伯復言，我新死，不知鬼悉何所畏忌？鬼曰，唯不喜人唾。……行欲至宛市，定伯便擔鬼至頭上，急持之。鬼大呼，聲咋咋索下。不復聽之，徑至宛市中，著地化為一羊。便賣之。恐其便化，乃唾之，得錢千五百。（《太平禦覽》八百八十四，《法苑珠林》六）
　　神仙麻姑降東陽蔡經家，手爪長四寸。經意曰，“此女子實好佳手，願得以搔背。”麻姑大怒。忽見經頓地，兩目流血。（《太平禦覽》三百七十）
　　武晶新縣北山上有望夫石，狀若人立者。相傳雲，昔有貞婦，其夫從役，遠赴國難，婦攜幼子，餞送此山，立望而形化為石。（《太平禦覽》八百八十八）
　　晉以後人之造偽書，於記註殊方異物者每雲張華，亦如言仙人神境者之好稱東方朔。張華字茂先，範陽方城人，魏初舉太常博士，入晉官至司空，領著作，封壯武郡公，永康元年四月趙王倫之變〔4〕，華被害，夷三族，時年六十九（二三二——三○○），傳在《晉書》。華既通圖緯，又多覽方伎書，能識災祥異物，故有博物洽聞之稱，然亦遂多附會之說。梁蕭綺所錄王嘉《拾遺記》〔5〕（九）言華嘗“捃採天下遺逸，自書契之始，考驗神怪，及世間閭裏所說，造《博物態》四百卷，奏於武帝”，帝令芟截浮疑，分為十卷。其書今存，乃類記異境奇物及古代瑣聞雜事，皆刺取故書，殊乏新異，不能副其名，或由後人綴輯復成，非其原本歟？今所存漢至隋小說，大抵此類。
　　《周書》曰，“西域獻火浣布，昆吾氏獻切玉刀，火浣布汙則燒之則潔，刀切玉如蠟。”布漢世有獻者，刀則未聞。（卷二《異產》）
　　取鱉銼令如棋子大，搗赤莧汁和合，厚以茅苞，五六月中作，投池中，經旬臠臠盡成鱉也。（卷四《戲術》）
　　燕太子丹質於秦，……欲歸，請於秦王。王不聽。謬言曰，“令烏頭白，馬生角，乃可。”丹仰而嘆，烏即頭白，俯而嗟，馬生角。秦王不得已而遣之，為機發之橋，欲陷丹，丹驅馳過之而橋不發。遁到關，關門不開，丹為雞鳴，於是眾雞悉鳴，遂歸。（卷八《史補》）
　　老子雲，“萬民皆付西王母；唯王，聖人，真人，仙人，道人之命，上屬九天君耳。”（卷九《雜說》上）
　　新蔡幹寶字令升，晉中興後置史官，寶始以著作郎領國史，因家貧求補山陰令，遷始安太守，王導〔6〕請為司徒右長史，遷散騎常侍（四世紀中）。寶著《晉紀》〔7〕二十卷，時稱良史；
　　而性好陰陽術數，嘗感於其父婢死而再生，及其兄氣絕復蘇，自言見天神事，乃撰《搜神記》〔8〕二十卷。以“發明神道之不誣”（自序中語），見《晉書》本傳。《搜神記》今存者正二十卷，然亦非原書，其書於神祇靈異人物變化之外，頗言神仙五行，又偶有釋氏說。
　　漢下邳周式，嘗至東海，道逢一吏，持一卷書，求寄載，行十餘裏，謂式曰，“吾暫有所過，留書寄君船中，慎勿發之！”去後，式盜發視，書旨諸死人錄，下條有式名。須臾吏還，式猶視書。吏怒曰，“故以相告，而忽視之！”式叩頭流血，良久，吏曰，“感卿遠相載，此書不可除卿名，今日已去，還家三年勿出門，可得度也。勿道見吾書！”式還，不出已二年餘，家皆怪之。鄰人卒亡，父怒使往吊之，式不得已，適出門，便見此吏。吏曰，“吾令汝三年勿出，而今出門，知復奈何？吾求不見連累為鞭杖，今已見汝，可復奈何？後三日日中，當相取也。”
　　……至三日日中，果見來取，便死。（卷五）
　　阮瞻字千裏，素執無鬼論，物莫能難，每自謂此理足以辨正幽明。忽有客通名詣瞻，寒溫畢，聊談名理，客甚有才辨，瞻與之言良久，及鬼神之事，反復甚苦，客遂屈，乃作色曰，“鬼神古今聖賢所共傳，君何得獨言無？
　　即僕便是鬼！”於是變為異形，須臾消滅。瞻默然，意色大惡，歲餘而卒。（卷十六）
　　焦湖廟有一玉枕，枕有小坼。時單父縣人楊林為賈客，至廟祈求，廟巫謂曰，“君欲好婚否？”林曰，“幸甚。”
　　巫即遣林近枕邊，因入坼中，遂見朱樓瓊室。有趙太尉在其中，即嫁女與林，生六子，皆為祕書郎。歷數十年，並無思歸之誌，忽如夢覺，猶在枕傍，林愴然久之。（今本無此條，見《太平寰宇記》一百二十六引）
　　續幹寶書者，有《搜神後記》十卷。題陶潛撰〔9〕。其書今具存，亦記靈異變化之事如前記，陶潛曠達，未必拳拳於鬼神，蓋偽託也。
　　幹寶字令升，其先新蔡人。父瑩，有嬖妄。母至妒，寶父葬時，因生推婢著藏中，寶兄弟年小，不之審也。經十年而母喪，開墓，見其妾伏棺上，衣服如生，就視猶暖，輿還家，終日而蘇，雲寶父常致飲食，與之寢接，恩情如生。家中吉兇輒語之，校之悉驗，平復數年後方卒。
　　寶兄常病，氣絕積日不冷，後遂寤，雲見天地間鬼神事，如夢覺，不自知死。（卷四）
　　晉中興後，譙郡周子文家在晉陵，少時喜射獵。常入山，忽山岫間有一人長五六丈，手捉弓箭，箭鏑頭廣二尺許，白如霜雪，忽出聲喚曰，“阿鼠！”（原註，子文小字）子文不覺應曰“喏”。此人便牽弓滿鏑向子文，子文便失魂厭伏。（卷七）
　　晉時，又有荀氏作《靈鬼誌》，〔10〕陸氏作《異林》，〔11〕西戎主簿戴祚〔12〕作《甄異傳》，祖衝之作《述異記》〔13〕，祖臺之作《誌怪》，〔14〕此外作誌怪者尚多，有孔氏殖氏曹毗〔15〕等，今俱佚，間存遺文。至於現行之《述異記》二卷，稱梁任昉〔16〕撰者，則唐宋間人偽作，而襲祖衝之之書名者也，故唐人書中皆未嘗引。
　　劉敬叔字敬叔，彭城人，少穎敏有異才，晉末拜南平國郎中令，入宋為給事黃門郎，數年，以病免，泰始中卒於家（約三九○——四七○），所著有《異苑》〔17〕十餘卷，行世。
　　（詳見明胡震亨所作小傳，在汲古閣本《異苑》卷首）《異苑》今存者十卷，然亦非原書。
　　魏時，殿前大鐘無故大鳴，人皆異之，以問張華，華曰，“此蜀郡銅山崩，故鐘鳴應之耳。”尋蜀郡上其事，果如華言。（卷二）
　　義熙中，東海徐氏婢蘭忽患羸黃，而拂拭異常，共伺察之，見掃帚從壁角來趨婢牀，乃取而焚之，婢即平復。（卷八）
　　晉太元十九年，鄱陽桓闡殺犬祭鄉裏綏山，煮肉不熟。神怒，即下教於巫曰，“桓闡以肉生貽我，當謫令自食也。”其年忽變作虎，作虎之始，見人以斑皮衣之，即能跳躍噬逐。（卷八）
　　東莞劉邕性嗜食瘡痂，以為味似鰒魚。嘗詣孟靈休，靈休先患灸瘡，痂落在牀，邕取食之，靈休大驚，痂未落者悉褫取飴邕。南康國吏二百許人，不問有罪無罪，遞與鞭，瘡痂落，常以給膳。（卷十）
　　臨川王劉義慶〔18〕（四○三——四四四）為性簡素，愛好文義，撰述甚多（詳見《宋書》《宗室傳》），有《幽明錄》三十卷，見《隋誌》史部雜傳類，《新唐誌》入小說。其書今雖不存，而他書徵引甚多，大抵如《搜神》《列異》之類；然似皆集錄前人撰作，非自造也。唐時嘗盛行，劉知幾（《史通》）雲《晉書》多取之。
　　宋散騎侍郎東陽無疑有《齊諧記》〔19〕七卷，亦見《隋誌》，今佚。梁吳均作《續齊諧記》〔20〕一卷，今尚存，然亦非原本。
　　吳均字叔癢，吳興故鄣人，天監初為吳興主簿，旋兼建安王偉記室，終除奉朝請，以撰《齊春秋》不實免職，已而復召，使撰通史，未就〔21〕，普通元年卒，年五十二（四六九——五二○），事詳《梁書》《文學傳》。均夙有詩名，文體清拔，好事者或模擬之，稱“吳均體”〔22〕，故其為小說，亦卓然可觀，唐宋文人多引為典據，陽羨鵝籠之記，尤其奇詭者也。
　　陽羨許彥於綏安山行，遇一書生，年十七八，臥路側，雲腳痛，求寄鵝籠中。彥以為戲言，書生便入籠，籠亦不更廣，書生亦不更小，宛然與雙鵝並坐，鵝亦不驚。
　　彥負籠而去，都不覺重。前行息樹下，書生乃出籠謂彥曰，“欲為君薄設。”彥曰，“善。”乃口中吐出一銅奩子，奩子中具諸餚饌。……酒數行，謂彥曰，“向將一婦人自隨。今欲暫邀之。”彥曰，“善。”又於口中吐一女子，年可十五六，衣服綺麗，容貌殊絕，共坐宴。俄而書生醉臥，此女謂彥曰，“雖與書生結妻，而實懷怨，向亦竊得一男子同行，書生既眠，暫喚之，君幸勿言。”彥曰，“善。”女子於口中吐出一男子，年可二十三四，亦穎悟可愛，乃與彥敘寒溫。書生臥欲覺，女子口吐一錦行障遮書生，書生乃留女子共臥。男子謂彥曰，“此女雖有情，心亦不盡，向復竊得一女人同行，今欲暫見之，願君勿泄。”彥曰，“善。”男子又於口中吐一婦人，年可二十許，共酌，戲談甚久，聞書生動聲，男子曰，“二人眠已覺。”
　　因取所吐女人，還納口中。須臾，書生處女乃出謂彥曰，“書生欲起。”乃吞向男子，獨對彥坐。然後書生起謂彥曰，“暫眠遂久，君獨坐，當悒悒耶？日又晚，當與君別。”
　　遂吞其女子，諸器皿悉納口中，留大銅盤可二尺廣，與彥別曰，“無以藉君，與君相憶也。”彥大元中為蘭臺令史，以盤餉侍中張散；散看其銘題，雲是永平三年作。
　　然此類思想，蓋非中國所故有，段成式已謂出於天竺，《酉陽雜俎》（《續集》《貶誤篇》）雲，“釋氏《譬喻經》雲，昔梵誌作術，吐出一壺，中有女子與屏，處作家室。梵誌少息，女復作術，吐出一壺，中有男子，復與共臥。梵誌覺，次第互吞之，柱杖而去。餘以吳均嘗覽此事，訝其說以為至怪也。”所雲釋氏經者，即《舊雜譬喻經》，吳時康僧會譯，〔23〕今尚存；而此一事，則復有他經為本，如《觀佛三昧海經》（卷一）說觀佛苦行時白毫毛相〔24〕雲，“天見毛內有百億光，其光微妙，不可具宣。於其光中，現化菩薩，皆修苦行，如此不異。菩薩不小，毛亦不大。”當又為梵誌吐壺相之淵源矣。魏晉以來，漸譯釋典，天竺故事亦流傳世間，文人喜其穎異，於有意或無意中用之，遂蛻化為國有，如晉人荀氏作《靈鬼誌》，亦記道人入籠子中事，尚雲來自外國，至吳均記，乃為中國之書生。
　　太元十二年，有道人外國來，能吞刀吐火，吐珠玉金銀，自說其所受師，即白衣，非沙門也。嘗行，見一人擔擔，上有小籠子，可受升餘，語擔人雲，“吾步行病極，欲寄君擔。”擔人甚怪之，慮是狂人，便語之雲，“自可耳。”……即入籠中，籠不更大，其人亦不更小，擔之亦不覺重於先。既行數十裏，樹下住食，擔人呼共食，雲“我自有食”，不肯出。……食未半，語擔人“我欲與婦共食”，即復口吐出女子，年二十許，衣裳容貌甚美，二人便共食。食慾竟，其夫便臥；婦語擔人，“我有外夫，欲來共食，夫覺，君勿道之。”婦便口中出一年少丈夫，共食。籠中便有三人，寬急之事，亦復不異。有頃，其夫動，如欲覺，婦便以外夫內口中。夫起，語擔人曰，“可去！”即以婦內口中，次及食器物。……（《法苑珠林》六十一，《太平禦覽》三百五十九）
　　※※※
　　〔1〕魏文帝即曹丕（187—226），字子桓。沛國譙（今安徽亳縣）人。曹操次子。操死，丕襲位為魏王。後代漢稱帝，國號魏。撰有《魏文帝集》。
　　〔2〕裴松之（372—451）字世期，南朝宋聞喜（今屬山西）人，任國子博士。奉命註晉陳壽《三國誌》，博採羣書一百四十餘種，保存不少文史資料。
　　〔3〕酈道元（466或472—527）字善長，北魏範陽（今河北涿縣）人，官禦史中尉、關右大使。所撰《水經註》四十卷，系我國古代具有文學價值的地理名著。
　　〔4〕趙王倫之變趙王倫，即司馬倫（？—301），字子彜。晉司馬懿第九子，晉武帝時封趙王。據《晉書·孝惠帝紀》載，永康元年（300）四月，趙王倫等“矯詔廢賈後為庶人，司空張華、尚書僕射裴頠皆遇害”。
　　〔5〕蕭綺南朝梁南蘭陵（今江蘇常州）人。關於他節錄王嘉《拾遺記》事，參看本書第六篇。
　　〔6〕王導（276—339）字茂弘，東晉瑯琊臨沂（今屬山東）人。
　　出身士族，歷仕元、明、成三帝，官至丞相。
　　〔7〕《晉紀》《隋書·經籍誌》著錄二十三卷，東晉幹寶撰。
　　記晉宣帝至湣帝前後五十三年間事。《晉書·幹寶傳》載：“其書簡略，直而能婉，鹹稱良史。”
　　〔8〕《搜神記》《隋書·經籍誌》著錄三十卷，題幹寶撰。今本二十卷，系後人從類書中輯錄而成。
　　〔9〕《搜神後記》《隋書·經籍誌》著錄十卷，題陶潛撰。陶潛（約372—427），又名淵明，字元亮，東晉潯陽柴桑（今江西九江）
　　人。
　　〔10〕荀氏生平不詳。所撰《靈鬼誌》，《隋書·經籍誌》著錄三卷，已散佚。魯迅《古小說鉤沈》有輯本。
　　〔11〕陸氏據《三國誌·鐘繇傳》裴松之註稱陸氏為陸雲之侄。
　　生平不詳。所撰《異林》，已散佚。魯迅《古小說鉤沈》有輯本，記鐘繇遇鬼婦事。
　　〔12〕戴祚參看本卷第13頁註〔29〕。
　　〔13〕祖衝之（429—500）字文遠，南齊範陽薊（今北京大興）人，官至長水校尉。他在數學、歷法等方面均有很高的成就。所撰《述異記》，《隋書·經籍誌》著錄十卷，已散佚。魯迅《古小說鉤沈》有輯本。
　　〔14〕祖臺之字元辰。祖衝之曾祖父，東晉安帝時官至侍中、光祿大夫。所撰《誌怪》，《隋書·經籍誌》著錄二卷，已散佚。魯迅《古小說鉤沈》有輯本。
　　〔15〕孔氏指孔約，晉人，生平不詳。所撰《誌怪》，《隋書·經籍誌》著錄四卷。殖氏，生平不詳。所撰《誌怪記》，《隋書·經籍誌》著錄三卷。曹毘，字輔佐，譙國人，官至光祿勛。所撰《誌怪》，《隋書·經籍誌》及兩《唐誌》均未著錄。三書均已散佚，魯迅《古小說鉤沈》各有輯本。
　　〔16〕任昉（460—508）字彥升，南朝梁樂安博昌（今山東壽光）人。歷仕宋、齊、梁三朝。《述異記》，《宋史·藝文誌》著錄二卷，題任昉撰。
　　〔17〕《異苑》《隋書·經籍誌》著錄十卷，題宋給事劉敬叔撰。
　　〔18〕劉義慶南朝宋彭城（今江蘇徐州）人。襲封臨川王。撰有《世說》、《徐州先賢傳》等。《幽明錄》，《隋書·經籍誌》著錄二十卷，已散佚。魯迅《古小說鉤沈》有輯本。劉知幾關於唐修《晉書》多取《幽明錄》等書的話，見《史通·採撰》：“晉世雜書，諒非一族，若《語林》、《世說》、《幽明錄》、《搜神記》之徒，其所載或詼諧小辯，或神鬼怪物。其事非聖，揚雄所不觀；其言亂神，宣尼所不語。皇朝新撰晉史，多采以為書。”
　　〔19〕東陽無疑生平不詳。所撰《齊諧記》，《隋書·經籍誌》著錄七卷，已散佚。魯迅《古小說鉤沈》有輯本。
　　〔20〕《續齊諧記》《隋書·經籍誌》著錄一卷，原本久佚。今存明輯本，系從《太平廣記》等書鈔合而成。
　　〔21〕關於吳均撰《齊春秋》不實免職事，見《梁書·吳均傳》：
　　“均表求撰《齊春秋》，書成奏之，高祖（梁武帝蕭衍）以其書不實，使中書舍人劉之遴詰問數條，竟支離無對，敕付省焚之，坐免職。尋有敕召見，使撰《通史》，起三皇，訖齊代，均草本紀、世家，功已畢。
　　唯列傳未就。”
　　〔22〕“吳均體”《梁書·吳均傳》載，吳均“文體清拔有古氣，好事者或斅之，謂為‘吳均體’”。
　　〔23〕《舊雜譬喻經》二卷，經文以譬喻宣揚教義。康僧會（？—280），三國吳僧人，世居天蘭，後移居交趾。吳赤烏十年（247）至建業（今江蘇南京），孫權為之建塔寺，使譯經。譯有《六度集》、《舊雜譬喻經》等。
　　〔24〕《觀佛三昧海經》十卷，東晉佛陀跋陀譯。白毫毛相，系佛教所說佛的三十二種形象之一，謂佛眉長有白色毫毛，長一丈五尺，平時縮卷於眉毛旁。以下所引經文，源於佛家圓融互攝理論。其說以為世界萬事萬物均發源於心，心無大小，“相”亦無大小，故毛內有菩薩，菩薩不小，毛亦不大。
