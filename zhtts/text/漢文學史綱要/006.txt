     第六篇　漢宮之楚聲
　　第六篇漢宮之楚聲
　　秦既焚燒《詩》《書》，坑諸生於鹹陽，儒者乃往往伏匿民間，或則委身於敵以舒憤怨。故陳涉〔1〕起匹夫，旬月王楚，而魯諸儒持孔氏之禮器歸之；孔甲則為涉博士，與俱敗死。漢興，高祖亦不樂儒術，其佐又多刀筆之吏，惟酈食其，陸賈，叔孫通文雅，〔2〕有博士餘風。然其廁足漢廷，亦非盡因文術，陸賈雖稱說《詩》《書》，顧特以辯才見賞，酈生固自命儒者，而高祖實以說客視之；至叔孫通，則正以曲學阿世取容，非重其能定朝儀，知典禮也。即位之後，過魯，雖曾以中牢祀孔子，蓋亦英雄欺人，將藉此收攬人心，俾知一反秦之所為而已。高祖崩，儒者亦不見用，《漢書》《儒林傳》雲：“孝惠高後時，公卿皆武力功臣。孝文本好刑名之言。及至孝景，不任儒；竇太後又好黃老術，故諸博士具官待問，未有進者。”
　　故在文章，則楚漢之際，詩教已熄，民間多樂楚聲，劉邦以一亭長登帝位，其風遂亦被宮掖。蓋秦滅六國，四方怨恨，而楚尤發憤，誓雖三戶必亡秦〔3〕，於是江湖湖昂之士，遂以楚聲為尚。項籍困於垓下，歌曰：“力拔山兮氣蓋世，時不利兮騅不逝！騅不逝兮可奈何？虞兮虞兮奈若何？”〔4〕楚聲也。
　　高祖既定天下，因徵黥布過沛，置酒沛宮，召故人父老子弟佐酒，自擊築歌〔5〕曰：“大風起兮雲飛揚。威加海內兮歸故鄉。
　　安得猛士兮守四方！”亦楚聲也。且發沛中兒百二十人教之歌，羣兒皆和習之。其後欲立戚夫人子趙王如意，因而廢太子，不果，戚夫人泣涕，亦令作楚舞，而自為楚歌〔6〕：
　　“鴻鵠高飛，一舉千裏，羽翼已就，橫絕四海。橫絕四海，又可奈何？雖有矰繳，尚安所施？”
　　《房中樂》〔7〕始於周，以樂祖先。漢初，高帝姬唐山夫人作樂詞，以從帝所好，亦楚聲。至孝惠二年（前一九三）使樂府令夏侯寬備其簫管，更名《安世樂》，凡十六章，今錄其二：
　　“豐草夢，女羅施。善何如，誰能回？大莫大，成教德；長莫長，被無極。”
　　“都荔遂芳，窅窊桂華。孝奏天儀，若日月光。乘玄四龍，回馳北行。羽旄殷盛，芬哉芒芒。孝道隨世，我署文章。”
　　又以沛宮為原廟，令歌兒吹習高帝《大風》之歌，遂用百二十人為常員。文景相嗣，禮官肄之。楚聲之在漢宮，其見重如此，故後來帝王倉卒言誌，概用其聲，而武帝詞華，實為獨絕。當其行幸河東，祠後土，顧視帝京，忻然中流，與羣臣醼飲，自作《秋風辭》〔8〕，纏綿流麗，雖詞人不能過也：
　　“秋風起兮白雲飛，草木黃落兮雁南歸。蘭有秀兮菊有芳，懷佳人兮不能忘。泛樓船兮濟汾河，橫中流兮揚素波，簫鼓鳴兮發棹歌。歡樂極兮哀情多，少壯幾時兮奈老何。”
　　降及少帝〔9〕，將為董卓所酖，與妻唐姬別，悲歌雲：“天道易兮我何艱，棄萬乘兮退守藩。逆臣見迫兮命不延，逝將去汝兮適幽玄！”唐姬歌曰：“皇天崩兮後土頹，身為帝兮命夭摧。死生路異兮從此乖，奈我煢獨兮中心哀！”雖臨危抒憤，詞意淺露，而其體式，亦皆楚歌也。
　　參考書：
　　《漢書》（《帝紀》，《禮樂誌》）
　　《全漢詩》（丁福保輯）
　　《中國大文學史》（謝無量）第三編第一章
　　※※※
　　〔1〕陳涉（？—前208）名勝，字涉，秦末陽城（今河南登封）人，我國歷史上第一次農民起義領袖。《漢書·儒林傳》：“陳涉之王也，魯諸儒持孔氏禮器往歸之，於是孔甲為涉博士，卒與俱死。”孔甲（約前264—前208），名鮒，孔丘九世孫。
　　〔2〕酈食其（？—前203）漢初陳留（今河南杞縣）人。劉邦謀士。陸賈，漢初楚人。從劉邦定天下，拜大中大夫。撰《新語》十二篇。叔孫通，漢初薛（今山東薛城）人，原為秦博士，後歸劉邦。漢王朝建立時，他曾擬定朝會典章制度。
　　〔3〕雖三戶必亡秦《史記·項羽本紀》載：範增往說項梁曰：
　　“夫秦滅六國，楚最無罪。自懷王入秦不反，楚人憐之至今，故楚南公曰‘楚雖三戶，亡秦必楚’也。”
　　〔4〕即《垓下歌》。《史記·項羽本紀》載：“項王軍壁垓下，兵少食盡，漢軍及諸侯兵圍之數重。夜聞漢軍四面皆楚歌。”項王“夜起，飲帳中。有美人名虞，常幸從；駿馬名騅，常騎之。於是項王乃悲歌慷慨，自為詩曰：‘力拔山兮氣蓋世，時不利兮騅不逝！騅不逝兮可奈何？虞兮虞兮奈若何！’歌數闋，美人和之。”
　　〔5〕即《大風歌》。《史記·高祖本紀》載：高祖追擊黥布，“過沛，留。置酒沛宮，悉召故人父老子弟縱酒。發沛中兒，得百二十人，教之歌。酒酣，高祖擊築，自為歌詩曰：‘大風起兮雲飛揚，威加海內兮歸故鄉，安得猛士兮守四方！’今兒皆和習之”。
　　〔6〕高祖為戚夫人作歌，《史記·留侯世家》載：“上欲廢太子，立戚夫人子趙王如意。”呂後、張良設計加以阻撓。高祖告訴戚夫人，太子“羽翼已成，難動矣。呂後真而主矣。”“戚夫人泣，上曰：‘為我楚舞，吾為若楚歌。’”〔7〕《房中樂》周代樂歌的一種，系宗廟所用樂章。《漢書·禮樂誌》載：“漢興，……又有《房中祠樂》，高祖唐山夫人所作也。周有《房中樂》，至秦名曰《壽人》。凡樂，樂其所生，禮不忘本。高祖樂楚聲，故《房中樂》楚聲也。孝惠二年，使樂府令夏侯寬備其簫管，更名曰《安世樂》。”唐山夫人，高祖姬，唐山系復姓。樂府令，一說疑為“太樂令”，因惠帝時尚未設立樂府；一說此係以後制追述前事。
　　夏侯寬，生平未詳。
　　〔8〕《秋風辭》見蕭統編《文選》卷四十五。
　　〔9〕少帝東漢少帝劉辯（173—190），中平六年（189）即位，不久被董卓廢為弘農王。《後漢書·皇後紀》載：初平元年（190），“卓乃置弘農王於閣上，使郎中令李儒進酖，曰：‘服此藥，可以闢惡。’王曰：‘我無疾，是欲殺我耳！’不肯飲。強飲之，不得已，乃與妻唐姬及宮人飲醼別”，“（王）遂飲藥而死”。此處所引少帝及唐姬歌，俱見於該《紀》。
