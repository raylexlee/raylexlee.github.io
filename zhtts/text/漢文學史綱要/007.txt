     第七篇　賈誼與鼂錯
　　第七篇賈誼與鼂錯
　　漢初善言治道，亦擅文章者，先有陸賈佐高祖，每稱說《詩》《書》；高帝命著書言秦所以失天下及古今成敗，每奏一篇，帝未嘗不稱善，名其書曰《新語》〔1〕；今存。文帝時則有潁川賈山，嘗借秦為喻，言治亂之道，名曰《至言》〔2〕；其後每上書，言多激切，善指事意，然不見用。所言今多亡失，惟《至言》見於《漢書》本傳。
　　賈誼〔3〕，雒陽人，嘗從秦博士張蒼受《春秋左氏傳》〔4〕。年十八，以能誦《詩》《書》屬文稱於郡中，廷尉吳公〔5〕薦於文帝，召為博士，時年二十餘，而善於答詔令，諸生莫能及。文帝悅之，一歲中超遷至大中大夫，且擬以任公卿。絳灌馮敬〔6〕等毀之曰：“雒陽之人年少初學，專欲擅權，紛亂諸事。”於是帝亦疏之，不用其議；後以誼為長沙王〔7〕太傅。誼既以謫去，意不自得，及渡湘水，為賦吊屈原，亦以自諭也：
　　“恭承嘉惠兮俟罪長沙，側聞屈原兮自湛汨羅。造託湘流兮敬吊先生，遭世罔極兮乃殞厥身。嗚呼哀哉兮逢時不祥，鸞鳳伏竄兮鴟梟翺翔。闒茸尊顯兮讒諛得誌，賢聖逆曳兮方正倒植。……籲嗟默默，生之無故兮。斡棄周鼎，寶康瓠兮。騰駕罷牛，驂蹇驢兮。驥垂兩耳，服鹽車兮。章甫薦履，漸不可久兮。嗟苦先生，獨離此咎兮。訊曰：已矣，國其莫我知兮，獨壹鬱其誰語。鳳漂漂其高逝兮，夫固自引而遠去。襲九淵之神龍兮，覩深潛以自珍；鼂蟂獺以隱處兮，夫豈從蝦與蛭缻。所貴聖人之神德兮，遠濁世而自藏；使騏驥可得系而羈兮，豈雲異夫犬羊。般紛紛其離此尤兮，亦夫子之故也；歷九州而相其君兮，何必懷此都也！鳳凰翔於千仞兮，覽德輝而下之；見細德之險徵兮，遙曾擊而去之。彼尋常之汙瀆兮，豈能容夫吞舟之巨魚；橫江湖之鯨兮，固將制於螻蟻。”
　　三年，有鴞飛入誼舍，止於坐隅。長沙卑濕，誼自懼不壽，因作《服賦》以自廣，服者，楚人之謂鴞也。大意謂禍福糾纏，吉兇同域，生旨，蓋得之於莊生。歲餘，文帝徵誼，問鬼神之本，自嘆為不能及。頃之，拜為帝少子梁懷王太傅〔8〕。
　　時復封淮南厲王子四人〔9〕為列侯，誼上疏以諫；又以諸侯王僭擬，地或連數郡，非古之制，乃屢上書陳政事〔10〕，請稍削之。
　　其治安之策，洋洋至六千言，以為天下“事勢，有可為痛哭者一，可為流涕者二，可為長太息者六，若其它背理而傷道者，難遍以疏舉”，因歷指其失，頗切事情，然不見聽。居數年，懷王墮馬死，無後；誼自傷為傅無狀，哭泣歲餘，亦死，年三十三（前二○○至一六八）。
　　鼂錯〔11〕，潁川人，少學申商刑名於軹張恢〔12〕所，文帝時以文學為太常掌故，被遣從濟南伏生受《尚書》，還，因上便宜事，以《書》稱說，詔以為太子舍人、門大夫，遷博士，拜太子家令。又以辯得幸太子，太子家號曰智囊。舉賢良文學，對策高第，又數上書文帝，言削諸侯事及法令可更定者。帝不聽，然奇其材，遷中大夫。景帝即位，以為內史，言事輒聽，始寵幸傾九卿，法令多所更定，袁盎申屠嘉〔13〕皆弗善之，而錯愈貴，遷為禦史大夫。又請削諸侯之地，收其枝郡。其說削吳〔14〕雲：
　　“昔高帝初定天下，昆弟少，諸子弱，大封同姓，故孽子悼惠王王齊七十二城，庶弟元王王楚四十城，兄子王吳五十餘城。封三庶孽，分天下半。今吳王前有太子之隙，詐稱病不朝，於古法當誅。文帝不忍，因賜幾杖，德至厚也。不改過自新，乃益驕恣，公即山鑄錢，煮海為鹽，誘天下亡人，謀作亂逆。今削之亦反，不削亦反。
　　削之，其反亟，禍小；不削之，其反遲，禍大。”
　　錯請削地之奏，諸貴人皆不敢難，惟竇嬰〔15〕爭之，由是與錯有隙。諸侯亦先疾其所更法令三十章，於是吳楚七國遂反〔16〕，以誅錯為名；竇嬰袁盎又說文帝〔17〕，令鼂錯衣朝衣，斬於東市（前一五四年）。
　　鼂賈性行，其初蓋頗同，一從伏生傳《尚書》，一從張蒼受《左氏》。錯請削諸侯地，且更定法令；誼亦欲改正朔，易服色〔18〕；又同被功臣貴幸所譖毀。為文皆疏直激切，盡所欲言；司馬遷亦雲：“賈生鼂錯明申商。”〔19〕惟誼尤有文采，而沈實則稍遜，如其《治安策》，《過秦論》，與鼂錯之《賢良對策》，《言兵事疏》，《守邊勸農疏》，皆為西漢鴻文，沾溉後人，其澤甚遠；然以二人之論匈奴者相較，則可見賈生之言，乃頗疏闊，不能與鼂錯之深識為倫比矣。
　　惟其後之所以絕異者，蓋以文帝守靜，故賈生所議，皆不見用，為梁王傅，抑鬱而終。鼂錯則適遭景帝，稍能改革，於是大獲寵幸，得行其言，卒召變亂，斬於東市；又夙以刑名著稱，遂復來“為人陗直刻深”〔20〕之謗。使易地而處，所遇之主不同，則其晚節末路，蓋未可知也。但賈誼能文章，平生又坎壈，司馬遷哀其不遇，以與屈原同傳，遂尤為後世所知聞。
　　參考書：
　　《史記》（卷八十四，一百一）
　　《漢書》（卷四十八，四十九）
　　《全漢文》（清嚴可均輯）
　　《中國大文學史》（第三編第二章）
　　《支那文學史綱》（第三篇第四章）
　　※※※
　　〔1〕《新語》陸賈撰，十二篇。《四庫全書總目提要》雲：“案《漢書》賈本傳稱著《新語》十二篇。《漢書·藝文誌》‘《陸賈》，二十三篇’，蓋兼他所論述計之。”
　　〔2〕賈山西漢潁川（今河南禹縣）人。曾任潁川侯灌嬰騎尉。
　　《漢書·藝文誌》著錄《賈山》八篇。《至言》，敘論秦王朝滅亡的歷史教訓，強調帝王應聽取臣下勸諫。
　　〔3〕賈誼《漢書·藝文誌》著錄《賈誼》五十八篇，又賦七篇。
　　〔4〕張蒼（？—前152）西漢陽武（今河南原陽）人。秦時禦史，漢初封北平侯，後為丞相。《漢書·藝文誌》著錄《張蒼》十六篇。
　　《春秋左氏傳》，即《左傳》，相傳系春秋時左丘明所作。是一部依據《春秋》記述當時各國史事的編年體史書。敘事起於魯隱公元年（前722），終於魯悼公十四年（前454），比《春秋》多出二十七年。《隋書·經籍誌》：“《左氏》，漢初出於張蒼之家，本無傳者。至文帝時，梁太傅賈誼為訓詁。”
　　〔5〕吳公名字失傳，西漢上蔡（今屬河南）人。曾就學於李斯。
　　他任河南郡守時頗器重賈誼，任廷尉後薦誼入朝。
　　〔6〕絳灌絳指絳侯周勃（？—前169），西漢沛縣（今屬江蘇）
　　人。灌指潁侯灌嬰（？—前176），西漢睢陽（今河南商丘）人。二人隨劉邦起義，後協力共誅諸呂，迎立文帝。周勃為右丞相，灌嬰為太尉。馮敬（？—前142），文帝時任典客、禦史大夫。周勃、灌嬰、馮敬等毀賈誼事，見《漢書·賈誼傳》。
　　〔7〕長沙王漢初建長沙國，封吳芮為長沙王。賈誼所傅者系第五世長沙王吳產（產，一作著）。
　　〔8〕梁懷王太傅梁懷王指漢文帝少子劉揖（？—前170）。《漢書·賈誼傳》載，賈誼被貶長沙後歲餘，文帝召見賈誼。“上因感鬼神事，而問鬼神之本。誼具道所以然之故。”“乃拜誼為梁懷王太傅。懷王，上少子，愛，而好書，故令誼傅之”。
　　〔9〕淮南厲王四子淮南厲王即文帝庶弟劉長，因謀叛罪押赴四川，中途不食而死，文帝甚悔，後分封其子安、勃、賜、良四人為列侯。賈誼“知上必將復王之”，將不利於國，上疏諫阻。
　　〔10〕陳政事《漢書·賈誼傳》載，誼曾多次上疏陳述政事，這些疏稱為《陳政事疏》，或稱《治安策》。以下引文即《治安策》中語。
　　〔11〕鼂錯（前200—前154）西漢潁川（今河南禹縣）人，歷任博士、禦史大夫。《漢書·藝文誌》著錄《鼂錯》三十一篇。
　　〔12〕張恢西漢軹縣（今河南濟源）人。《漢書·袁盎鼂錯傳》載：鼂錯“學申商刑名於軹張恢生所”。唐顏師古註：“軹縣之儒生姓張名恢，錯從之受申商法也。”
　　〔13〕袁盎（？—前148）即爰盎，字絲，西漢楚人，後徙安陵（今陜西鹹陽）。文帝時為郎中，後為太常。申屠嘉（？—前155），西漢梁（郡治今河南商丘）人，文帝時為禦史大夫，官至丞相。《漢書·袁盎鼂錯傳》載：“錯又言宜削諸侯事，及法令可更定者，書凡三十篇。
　　孝文雖不盡聽，然奇其材。當是時，太子善錯計策，袁盎諸大功臣多不好錯。景帝即位，以錯為內史。錯數請間言事，輒聽，幸傾九卿，法令多所更定。丞相申屠嘉心弗便。”
　　〔14〕說削吳《漢書·荊燕吳傳》載：“朝錯為太子家令，得幸皇太子，數從容言吳過可削。數上書說之，文帝寬，不忍罰，以此吳王日益橫。”及景帝即位，錯為禦史大夫，上書請削吳。朝錯，即鼂錯；
　　“王天下半”，《漢書·荊燕吳傳》及《史記·吳王濞列傳》均作“分天下半”。
　　〔15〕竇嬰（？—前131）字王孫，西漢觀津（今河北衡水）人。
　　景帝時拜大將軍，武帝時為丞相。《漢書·袁盎鼂錯傳》載，鼂錯為禦史大夫，“請諸侯之罪過，削其支郡。奏上，上（令）公卿列侯宗室（雜議），莫敢難，獨竇嬰爭之，由此與錯有隙”。
　　〔16〕吳楚七國反《漢書·景帝本紀》載：前元三年（前154）
　　正月，“吳王鼂、膠西王卬、楚王戊、趙王遂、濟南王闢光、菑川王賢、膠東王雄渠皆舉兵反。大赦天下，遣太尉亞夫、大將軍竇嬰將兵擊之，斬禦史大夫鼂錯以謝七國”。二月，“諸將破七國，斬首十餘萬級。追斬吳王濞於丹徒。膠西王卬、楚王戊、趙王遂、濟南王闢光、菑川王賢、膠東王雄渠皆自殺”。
　　〔17〕文帝應作“景帝”。
　　〔18〕改正朔，易服色《漢書·賈誼傳》載：“誼以為漢興二十餘年，天下和洽，宜當改正朔，易服色制度，定官名，興禮樂。乃草具其儀法，色上黃，數用五，為官名悉更，奏之。文帝謙讓未皇也。”
　　按秦以十月為歲首，色尚黑。據《漢書·武帝紀》，至太初元年始“以正月為歲首。色上黃”。
　　〔19〕“賈生鼂錯明申商”語見《史記·太史公自序》：“自曹參薦蓋公言黃老，而賈生、鼂錯明申、商。”申、商，指申不害和商鞅。
　　〔20〕“為人陗直刻深”語見《漢書·袁盎鼂錯傳》：“錯為人陗直刻深。”
