     第四篇　屈原及宋玉
　　第四篇屈原及宋玉
　　戰國之世，言道術既有莊周之蔑詩禮，貴虛無，尤以文辭，陵轢諸子。在韻言則有屈原起於楚，被讒放逐，乃作《離騷》。〔1〕逸響偉辭，卓絕一世。後人驚其文采，相率仿效，以原楚產，故稱“楚辭”〔2〕。較之於《詩》，則其言甚長，其思甚幻，其文甚麗，其旨甚明，憑心而言，不遵矩度。故後儒之服膺詩教者，或訾而絀之，然其影響於後來之文章，乃甚或在三百篇以上。
　　屈原，名平，楚同姓也，事懷王為左徒，博聞強誌，明於治亂，嫻於辭令，王令原草憲令，上官大夫〔3〕欲奪其稿，不得，讒之於王，王怒而疏屈原。原仿徨山澤，見先王之廟及公卿祠堂，圖畫天地山川神靈，琦瑋眅眆，及古賢聖怪物行事。因書其壁，呵而問之，以抒憤懣，曰《天問》〔4〕。辭句大率四言；以所圖故事，今多失傳，故往往難得其解：
　　“……雄虺九首，儵忽焉在？何所不死，長人何守？
　　靡蓱九衢，枲華安居？一蛇吞象，厥大何如？黑水玄趾，三危安在？延年不死，壽何所止？鯪魚何所，鬿堆焉處？
　　羿焉彃日，烏焉解羽？……”
　　“……中央共牧後何怒？蜂蟻微命力協固？驚女采薇鹿何祜？北至回水萃何喜？兄有噬犬弟何欲，易之以百兩卒無祿？……”
　　後蓋又召還，嘗欲聯齊拒秦，不見用。懷王與秦婚，子蘭〔5〕勸王入秦，屈原止之，不聽，卒為秦所留。長子頃襄王立，子蘭為令尹，亦讒屈原，王怒而遷之。原在湘沅之間九年，行吟澤畔，顏色憔悴，作《離騷》，終懷石自投汨羅以死，時蓋頃襄王十四五年（前二八五或六）也。
　　《離騷》者，司馬遷以為“離憂”，班固以為“遭憂”，王逸釋以離別之愁思，揚雄則解為“牢騷”，故作《反離騷》，又作《畔牢愁》矣。〔6〕其辭述已之始生，以至壯大，迄於將終，雖懷內美，重以修能，正道直行，而罹讒賊，於是放言遐想，稱古帝，懷神山，呼龍虯，思佚女，申紓其心，自明無罪，因以諷諫。其文幾二千言，中有雲：
　　“……跪敷衽以陳辭兮，耿吾既得此中正。駟玉虯以乘鷖兮，汰埃風餘上徵。朝發軔於蒼梧兮，夕餘至乎縣圃，欲少留此靈瑣兮，日忽忽其將暮。吾令羲和弭節兮，望崦嵫而勿迫，路曼曼其修遠兮，吾將上下而求索。飲餘馬於鹹池兮，總餘轡乎扶桑，折若木以拂日兮，聊逍遙以相羊。……覽相觀於四極兮，周流乎天餘乃下，望瑤臺之偃蹇兮，見有娀之佚女。吾令鴆為媒兮，鴆告餘以不好；雄鳩之鳴逝兮，餘猶惡其佻巧。……理弱而媒拙兮，恐導言之不固；時混濁而嫉賢兮，好蔽美而稱惡。
　　閨中既以邃遠兮，哲王又不寤。懷朕情而不發兮，餘焉能忍與此終古！……”
　　次述佔於靈氛，問於巫鹹，無不勸其遠遊，毋懷故宇，於是馳神縱意，將翺將翔，而濞懷宗國，終又寧死而不忍去也：
　　“……抑誌而弭節兮，神高馳之邈邈；奏《九歌》而舞《韶》兮，聊假日以婾樂。陟升皇之赫戲兮，忽臨睨夫舊鄉；僕伕悲餘馬懷兮，蜷局顧而不行。亂曰：已矣哉！國無人，莫我知兮，又何懷乎故都？既莫足與為美政兮，吾將從彭鹹之所居！”
　　今所傳《楚辭》中有《九章》〔7〕九篇，亦屈原作。又有《蔔居》，《漁父》，〔8〕述屈原既放，與蔔者及漁人問答之辭，亦雲自制，然或後人取故事仿作之，而其設為問難，履韻偶句之法，則頗為詞人則效，近如宋玉之《風賦》，遠如相如之《子虛》，《上林》，班固之《兩都》〔9〕皆是也。
　　《離騷》之出，其沾溉文林，既極廣遠，評之語，遂亦紛繁，揚之者謂可與日月爭光，抑之者且不許與狂狷比跡，〔10〕蓋一則達觀於文章，一乃局蹐於詩教，故其裁決，區以別矣。
　　實則《離騷》之異於《詩》者，特在形式藻採之間耳，時與俗異，故聲調不同；地異，故山川神靈動植皆不同；惟欲婚簡狄，留二姚，或為北方人民所不敢道，若其怨憤責數之言，則三百篇中之甚於此者多矣。楚雖蠻夷，久為大國，春秋之世，已能賦詩，風雅之教，寧所未習，幸其固有文化，尚未淪亡，交錯為文，遂生壯採。劉勰取其言辭，校之經典，〔11〕謂有異有同，固雅頌之博徒，實戰國之風雅，“雖取熔經義，亦自鑄偉辭。……故能氣往轢古，辭來切今，驚採絕艷，難與並能。”（《文心雕龍》《辨騷》）可謂知言者已。
　　形式文采之所以異者，由二因緣，曰時與地。古者交接鄰國，揖讓之際，蓋必誦詩，故孔子曰：“不學《詩》，無以言。”〔12〕周室既衰，聘問歌詠，不行於列國，而遊說之風寢盛，縱橫之士，欲以脣吻奏功，遂競為美辭，以動人主。如屈原同時有蘇秦者，其說趙司寇李兌〔13〕也，曰：“雒陽乘軒裏蘇秦，家貧親老，無罷車駑馬，桑輪蓬篋，贏幐擔囊，觸塵埃，蒙霜露，越漳、河，足重繭，日百而舍，造外闕，願造於前，口道天下之事。”（《趙策》一）自敘其來，華飾至此，則辯說之際，可以推知。餘波流衍，漸及文苑，繁辭華句，固已非《詩》之樸質之體式所能載矣。況《離騷》產地，與《詩》不同，彼有河渭，此則沅湘，彼惟樸樕，此則蘭蓲；又重巫，浩歌曼舞，足以樂神，盛造歌辭，用於祀祭。《楚辭》中有《九歌》〔14〕，謂“楚南郢之邑，沅湘之間，其俗信鬼而好祀，……
　　屈原放逐，……愁思怫鬱，出見俗人祭祀之禮，歌舞之樂，其詞鄙俚，因為作《九歌》之曲”。而綺靡杳渺，與原他文頗不同，雖曰“為作”，固當有本。俗歌俚句，非不可沾溉詞人，句不拘於四言，聖不限於堯舜，蓋荊楚之常習，其所由來者遠矣。今略錄其《湘夫人》：
　　“帝子降兮北渚，目眇眇兮愁餘。裊裊兮秋風，洞庭波兮木葉下。登白蘋兮聘望，與佳期兮夕張。鳥何萃兮蘋中，罾何為兮木上？沅有企兮澧有蘭，思公子兮未敢言；慌惚兮遠望，觀流水兮潺湲。麋何食兮庭中，蛟何為兮水裔？朝馳餘馬兮江臯，夕濟兮西澨。聞佳人兮召予，將騰駕兮偕逝。築室兮水中，葺之以荷蓋。蓀壁兮紫壇，播芳椒兮盈堂，桂棟兮蘭橑，辛夷楣兮藥房。……
　　芷葺兮荷蓋，繚之兮杜衡，合百草兮實庭，建芳馨兮廡門。九疑繽兮並迎，靈之來兮如雲。捐餘袂兮江中，遺餘褋兮澧浦，搴汀洲兮杜若，將以遺兮遠者。時不可兮驟得，聊逍遙兮容與。”
　　同時有儒者趙人荀況〔15〕（約前三一五至二三○），年五十始遊學於齊，三為祭酒；已而被讒適楚，春申君以為蘭陵令。
　　亦作賦，《漢書》雲十篇，今有五篇在《荀子》中，曰《禮》，曰《知》，曰《雲》，曰《蠶》，曰《箴》，臣以隱語設問，而王以隱語解之，文亦樸質，概為四言，與楚聲不類。又有《眆詩》，實亦賦，言天下不治之意，即以遺春申君者，則詞甚切激，殆不下於屈原，豈身臨楚邦，居移其氣〔16〕，終亦生牢愁之思乎？
　　“天下不治，請陳眆詩：天地易位，四時易鄉。列星殞墜，旦暮晦盲。……仁人絀約，敖暴擅強。天下幽險，恐失世英。螭龍為蝘蜓，鴟梟為鳳凰。比幹見刳，孔子拘匡。昭昭乎其知之明也，鬱郁乎其遇時之不祥也。……
　　聖人共手，時幾將矣，與愚以疑，願聞反辭。其小歌曰：
　　念彼遠方，何其塞矣。仁人絀約，暴人衍矣。忠臣危殆，讒人般矣。璇玉瑤珠，不知佩也。雜布與錦，不知異也。
　　……以盲為明；以聾為聰；以危為安；以吉為兇。嗚呼上天，易維其同！”
　　稍後，楚又有宋玉唐勒景差〔17〕之徒，皆好辭，而以賦見稱。然雖學屈原之文辭，終莫敢直諫，蓋掇其哀愁，獵其華艷，而“九死未悔”〔18〕之概失矣。宋玉者，王逸以為屈原弟子；
　　事懷王之子襄王，為大夫，然不得誌。所作本十六篇，今存十一篇，殆多後人擬作，可信者有《九辯》〔19〕。《九辯》本古辭，玉取其名，創為新制，雖馳神逞想，不如《離騷》，而淒怨之情，實為獨絕。如：
　　“皇天平分四時兮，竊獨悲此凜秋。白露既下降百草兮，奄離披此梧楸。去白日之昭昭兮，襲長夜之悠悠。離芳藹之方壯兮，餘萎約而悲愁。秋既先戒以白露兮，冬又申之以嚴霜。……歲忽忽而遒盡兮，恐餘壽之弗將。悼餘生之不時兮，逢此世之俇攘。淡容與而獨倚兮，蟋蟀鳴此西堂。心怵惕而震蕩兮，何所憂之多方？卬明月而太息兮，步列星而極明。”
　　又有《招魂》〔20〕一篇，外陳四方之惡，內崇楚國之美，欲召魂魄，來歸修門。司馬遷以為屈原作，然辭氣殊不類。其文華靡，長於敷陳，言險難則天地間皆不可居，述逸樂則飲食聲色必極其致，後人作賦，頗學其誇。句末俱用“些”字，亦為創格，宋沈存中〔21〕雲，“今夔峽湖湘及南北江獠人；凡禁咒句尾皆稱些，乃楚人舊俗”也。
　　“……魂兮歸來，南方不可以止些。雕題黑齒，得人肉以祀，以其骨為醢些。蝮蛇蓁蓁，封狐千裏些。雄虺九首，往來儵忽，吞人以益其心些。魂兮歸來，不可以久淫些。……魂兮歸來，君無上天些。虎豹九關，啄害下人些。一夫九首，拔木九千些。犲狼從目，往來侁侁些。懸人以娭，投之深淵些。致命於帝，然後得瞑些。歸來歸來，往恐危身些。……魂兮歸來，入修門些。……
　　室家遂宗，食多方些。稻粢穱麥，黃粱些。大苦醎酸，辛甘行些。肥牛之腱，臑若芳些。和酸若苦，陳吳羹些。胹鱉炮羔，有柘漿些。……餚羞未通，女樂羅些。敶鍾按鼓，造新歌些。涉江採菱，發揚荷些。美人既醉，朱顏酡些。娭光眇視，目曾波些。被文服纖，麗而不奇些。長發曼鬋，艷陸離些。……”
　　其稱為賦者則九篇，（《文選》四篇；《古文苑》六篇，然《舞賦》實傅毅作）〔22〕大率言玉與唐勒景差同侍楚王，即事興情，因而成賦，然文辭繁縟填委，時涉神仙，與玉之《九辯》《招魂》及當時情景頗違異，疑亦猶屈原之《蔔居》《漁父》，皆後人依託為之。又有《對楚王問》〔23〕，（見《文選》及《說苑》）自辯所以不見譽於士民眾庶之故，先徵歌曲，次引鯨鳳，以明俗士之不能知聖人。其辭甚繁，殆如遊說之士所談辯，或亦依託也。然與賦當並出漢初。劉勰謂賦萌於《騷》，荀卿宋玉，乃錫專名，與詩劃境，蔚成大國；
　　〔24〕又謂“宋玉含才，始造‘對問’”〔25〕，於是枚乘《七發》，揚雄《連珠》，〔26〕抒憤之文，鬱然盛起。然則《騷》者，固亦受三百篇之澤，而特由其時遊說之風而恢宏，因荊楚之俗而奇偉；賦與對問，又其長流之漫於後代者也。
　　唐勒景差之文，今所傳尤少。《楚辭》中有《大招》〔27〕，欲效《招魂》而甚不逮，王逸雲，“屈原之所作也；或曰景差。”
　　審其文辭，謂差為近。
　　參考書：
　　《楚辭集註》（宋朱熹）
　　《荀子》卷十八《史記》卷八十四《屈原賈生列傳》《文心雕龍講疏》（範文瀾）卷一《辨騷》，卷二《詮賦》，卷三《雜文》《支那文學之研究》（日本鈴木虎雄）卷一《騷賦之生成》《楚辭新論》（謝無量）
　　《楚辭概論》（遊國恩）
　　※※※
　　〔1〕屈原（約前340—約前278）名平，字原，又字靈均，戰國後期楚國人。楚懷王時官左徒，主張內修政治，任用賢能，聯齊抗秦，其後遭讒去職。頃襄王時被放逐於沅湘流域。秦兵攻破郢都後，悲憤自沈於汨羅江。《漢書·藝文誌》著錄屈原賦二十五篇，已散佚。今傳屈原作品，見西漢劉向所輯《楚辭》。《離騷》，屈原代表作。這篇長詩充分抒發詩人批判醜惡現實，以及追求美好理想和無限熱愛祖國的思想感情，對後世文學有深遠的影響。此詩作於頃襄王時，一說作於懷王時。
　　〔2〕“楚辭”楚辭起於戰國時的楚國，以屈原所作《離騷》為代表。北宋黃伯思《東觀餘論·翼騷序》雲：“屈宋諸騷，皆書楚語，作楚聲，紀楚地，名楚物，故可謂之楚辭。”
　　〔3〕上官大夫一說上官系復姓，東漢王逸《離騷經序》謂即上官靳尚；一說上官大夫系官名。《史記·屈原賈生列傳》：“上官大夫與之同列，爭寵而心害其能。懷王使屈原造為憲令，屈平屬草稿未定。上官大夫見而欲奪之，屈平不與，因讒之曰：‘王使屈平為令，眾莫不知，每一令出，平伐其功，以為“非我莫能為”也。’王怒而疏屈平。”
　　〔4〕《天問》參看本卷第25頁註〔15〕。
　　〔5〕子蘭楚懷王少子，頃襄王時官令尹。《史記·屈原賈生列傳》載：“秦昭王與楚婚，欲與懷王會。懷王欲行，屈平曰：‘秦虎狼之國，不可信，不如毋行。’懷王稚子子蘭勸王行：‘奈何絕秦歡！’懷王卒行。入武關，秦伏兵絕其後，因留懷王，以求割地。懷王怒，不聽。亡走趙，趙不內。復之秦，竟死於秦而歸葬。”
　　〔6〕關於離騷一詞的含義，諸解不一。《史記·屈原賈生列傳》：
　　“離騷者，猶離憂也。”班固《離騷贊序》：“離，猶遭也；騷，憂也。明己遭憂作辭也。”王逸《離騷經序》：“離，別也；騷，愁也。”揚雄作《反離騷》、《畔牢愁》，“離騷”、“牢愁”楚語意為牢騷。王逸，參看本卷第25頁註〔16〕。《反離騷》、《畔牢愁》，《漢書·揚雄傳》載：雄讀屈原《離騷》，“悲其文，讀之未嘗不流涕也。以為君子得時則大行，不得時則龍蛇，遇不遇命也，何必湛身哉！乃作書，往往摭《離騷》文而反之，自崏山投諸江流以吊屈原，名曰《反離騷》”。“又旁《惜誦》以下至《懷沙》一卷，名曰《畔牢愁》”。《畔牢愁》，不傳。
　　〔7〕《九章》屈原九篇較短作品的總稱，即《惜誦》、《涉江》、《哀郢》、《抽思》、《懷沙》、《思美人》、《惜往日》、《桔頌》、《悲回風》。
　　南宋朱熹《楚辭集註》：“《九章》者，屈原之所作也。屈原既放，思君念國，隨事感觸，輒形於聲。後人輯之，得其九章，合為一卷，非必出於一時之言也。”
　　〔8〕《蔔居》、《漁父》此兩篇假設屈原與太蔔、漁父問答，抒發對世事混濁的憤慨，以及忠於理想、不願隨俗浮沈的思想感情。王逸《楚辭章句》謂此兩篇均“屈原之所作也”，又謂《漁父》系楚人思念屈原，因敘其與漁父問答之辭而成。
　　〔9〕《風賦》舊題宋玉撰，後人或疑為偽託。篇中敘寫楚襄王與宋玉關於“大王之雄風”和“庶人之雌風”的對話，隱寓諷諫之意。
　　《子虛》、《上林》，即《子虛賦》、《上林賦》，西漢司馬相如作。參看本書第十篇。《兩都》，即《西都賦》和《東都賦》，東漢班固作。賦中設為西都賓與東都主人辯論建都長安或洛陽的事。
　　〔10〕關於對屈原《離騷》的抑揚問題，揚之者，《史記·屈原賈生列傳》稱：“《國風》好色而不淫，《小雅》怨誹而不亂。若《離騷》者，可謂兼之矣”。“其文約，其辭微，其誌，其行廉，其稱文小而其指極大，舉類邇而見義遠，……推此誌也，雖與日月爭光可也。”
　　抑之者，班固《離騷序》雲：“今若屈原，露才揚己，……忿懟不容，沈江而死，亦貶膊狂狷景行之士。……謂之兼《詩·風雅》而與日月爭光，過矣！”
　　〔11〕劉勰《文心雕龍·辨騷》認為《離騷》中“典誥之體”、“規諷之旨”、“比興之義”、“忠怨之辭”“同於風雅”，至於“詭異之辭”、“譎怪之談”、“狷狹之誌”、“荒淫之意”，則“異乎經典”。又雲：
　　“故論其典誥則如彼，語其誇誕則如此；固知楚辭者，體慢（一作憲）
　　於三代，而風雅（一作雜，於戰國，乃雅頌之博徒，而詞賦之英傑也。”
　　〔12〕“不學《詩》，無以言”《論語·季氏》載：孔丘“嘗獨立，鯉趨而過庭。曰：‘學《詩》乎？’對曰：‘未也！’‘不學《詩》，無以言。’鯉退而學《詩》。”鯉，孔丘之子。
　　〔13〕蘇秦說趙司寇李兌蘇秦（？—前317），字季子，戰國時東周洛陽人。縱橫家，主六國聯合抗秦的“合縱”之說。李兌，戰國時趙國人。《資治通鑒·周紀·慎靚王四年（前317）》：“齊大夫與蘇秦爭寵，使人刺秦，殺之。”同書《周紀·赧王二十年（前295）》：“公子成為相，號安平君，李兌為司寇。是時惠文王少，成、兌專政。”據此，則蘇秦生前說李兌時，李兌尚未為司寇。
　　〔14〕《九歌》共十一篇，即《東皇太一》、《雲中君》、《湘君》、《湘夫人》、《大司命》、《少司命》、《東君》、《河伯》、《山鬼》、《國殤》、《禮魂》，系屈原根據民間祭祀的樂歌加工改寫而成。這裏的引文見王逸《楚辭章句·九歌序》。
　　〔15〕荀況（約前313—前238）又稱荀卿、孫卿，戰國時趙國人。曾為齊稷下祭酒，楚蘭陵令。《漢書·藝文誌》著錄《孫卿子》三十三篇。今稱《荀子》。
　　〔16〕居移其氣語出《孟子·盡心（上）》：“居移氣，養移體。”
　　〔17〕宋玉宋玉與唐勒、景差皆戰國時楚國人。《史記·屈原賈生列傳》雲：“楚有宋玉、唐勒、景差之徒者，皆好辭而以賦見稱，然皆祖屈原之從容辭令，終莫敢直諫。”《漢書·藝文誌》著錄宋玉賦十六篇，唐勒賦四篇。
　　〔18〕“九死未悔”語出《離騷》：“亦餘心之所善兮，雖九死其猶未悔。”
　　〔19〕《九辯》王逸《楚辭章句·九辯序》：“宋玉者，屈原弟子也，憫惜其師忠而放逐，故作《九辯》，以述其誌。”
　　〔20〕《招魂》王逸《楚辭章句·招魂序》：“宋玉憐哀屈原忠而斥棄，愁懣山澤，魂魄放佚，厥命將落，故作《招魂》。”有些學者據《史記·屈原賈生列傳》贊語：“餘讀《離騷》、《天問》、《招魂》、《哀郢》，悲其誌”，認為《招魂》系屈原所撰。
　　〔21〕沈存中（1031—1095）名括，北宋錢塘（今浙江杭州）人。
　　曾任翰林學士、知延州。撰有《夢溪筆談》、《長興集》等。引文見《夢溪筆談》卷三。
　　〔22〕這裏所說的“九篇”，指《文選》所收《風賦》、《高唐賦》、《神女賦》、《登徒子好色賦》，及《古文苑》所收《諷賦》、《笛賦》、《釣賦》、《大言》、《小言》。《文選》，即《昭明文選》，南朝梁蕭統（昭明太子）編，選錄先秦至梁的詩文詞賦，共分三十八類，是現存最早的詩文總集。《古文苑》，編者不詳，舊說系唐人舊藏本，清顧廣圻以為系宋人所錄，內收周代至南齊詩文，皆史傳及《文選》所不載，共九卷，分二十類。《古文苑》另有《舞賦》一篇，傅毅撰。傅毅，參看本書第八篇及其註〔17〕。
　　〔23〕《對楚王問》此文敘寫楚王與宋玉問答，宋玉引述《下裏巴人》、《陽春白雪》之別，以說明“曲高和寡”；又以鯤魚、鳳凰比喻自己超然獨處，不為世俗所理解。鯨，《文選》作“鯤”，《新序》作“鯨”。此處《說苑》應作《新序》，二書均系西漢劉向編撰。
　　〔24〕賦萌於《騷》《文心雕龍·詮賦》：“及靈均唱《騷》，始廣聲貌。然賦也者，受命於詩人，拓宇於楚辭也。於是荀況《禮》、《智》，宋玉《風》、《釣》，爰錫名號，與詩畫境，六義附庸，蔚成大國。”
　　〔25〕“宋玉含才，始造‘對問’”《文心雕龍·雜文》：“宋玉含才，頗亦負俗，始造‘對問’，以申其誌。”
　　〔26〕枚乘枚乘及其所撰《七發》，參看本書第八篇及其註〔16〕。
　　自枚乘作《七發》後，“七”成為一種文體。《連珠》，揚雄撰。後來“連珠”亦成為一種文體。《藝文類聚》卷五十七引西晉傅玄《連珠序》雲：“其文體辭麗而言約，不指說事情，必假喻以達其旨，而賢者微悟，合於古詩勸興之義。欲使歷歷如貫珠，易覩而可悅，故謂之連珠也。”
　　〔27〕《大招》王逸《楚辭章句·大招序》：“《大招》者，屈原之所作也。或曰景差，疑不能明也。”南宋朱熹《楚辭集註》雲：
　　“此篇決為差作無疑也。”明胡應麟《詩藪·雜編·遺逸》則雲：
　　“（唐）勒賦四篇，誌於《藝文》。……蓋《大招》即此四篇中之一篇。”
