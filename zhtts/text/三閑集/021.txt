     述香港恭祝聖誕
　　記者先生：
　　文宣王大成至聖先師〔２〕孔夫子聖誕，香港恭祝，向稱極盛。蓋北方僅得東鄰〔３〕鼓吹，此地則有港督督率，實事求是，教導有方。僑胞亦知崇拜本國至聖，保存東方文明，故能發揚光大，盛極一時也。今年聖誕，尤為熱鬧，文人雅士，則在陶園雅集，即席揮毫，表示國粹。各學校皆行祝聖禮，往往歡迎各界參觀，夜間或演新劇，或演電影，以助聖興。超然學校每年祝聖，例有新式對聯，貼於門口，而今年所制，尤為高超。今敬謹錄呈，乞昭示內地，以愧意欲打倒帝國主義者：
　　乾男校門聯
　　本魯史，作《春秋》，罪齊田恆，〔４〕地義天經，打倒賊子亂臣，免得赤化宣傳，討父仇孝，共產公妻，破壞綱常倫紀。
　　墮三都，出藏甲，〔５〕誅少正卯，〔６〕風行雷厲，鏟除貪官悍吏，訓練青年德育，修身齊家，愛親敬長，挽回世道人心。
　　坤女校門聯
　　母憑子貴，妻藉夫榮，方今祝聖誠心，正宜遵懍三從，豈可開口自由，埋口自由，一味誤會自由，趨附潮流成水性。
　　男稟乾剛，女佔坤順，〔７〕此際尊孔主義，切勿反違四德，動說有乜所謂，冇乜所謂，至則不知所謂，隨同社會出風頭。
　　埋猶言合，乜猶言何，冇猶言無，蓋女子小人，不知雅訓，故用俗字耳。輿論之類，琳瑯尤多，今僅將載於《循環日報》者錄出一篇，以見大概：孔誕祝聖言感佩蘅
　　金風送爽。涼露驚秋。轉瞬而孔誕時期屆矣。邇來聖教衰落。邪說囂張。禮孔之舉。惟港中人士。猶相沿奉行。至若內地。大多數不甚註意。蓋自新學說出。而舊道德日即於淪亡。自新人物出。而古聖賢胥歸於淘汰。
　　一般學子。崇持列寧馬克思種種謬說。不惜舉二千年來炳若日星之聖教。摧陷而廓清之。其詆人也。不曰腐化即曰老朽。實則若曹少不更事。鹵莽滅裂。不惜假新學說以便其私圖。而古人之大義微言。儼如肉中刺。眼中釘。必欲拔除之而後快。孔子且在於打倒之列。更何有孔誕之可言。嗚呼。長此以往。勢不至等人道於禽獸不止。何幸此海隅之地。古風未泯。經教猶存。當此祝聖時期。濟濟蹌蹌一時稱盛耶。雖然。吾人祝聖。特為此形式上之紀念耳。尤當註重孔教之精神。孔教重倫理。重實行。所謂齊家治國平天下。由近及遠。由內及外。皆有軌道之可循。天不變道亦不變。自有碻鑿之理由在。雖暴民囂張。摧殘聖教。然浮雲之翳。何傷日月之明。吾人當蒙泉剝果〔８〕之餘。傷今思古。首當發揮大義。羽翼微言。子輿氏謂能言距楊墨〔９〕者。聖人之徒。生今之世。羣言淆亂。異說爭鳴。眾口鑠金。積非成是。與聖教為難者。向只楊墨。就貴詞而闢之。為吾道作幹城。樹中流之砥柱。若乎張皇耳目。塗飾儀文。以敷衍為心。作例行之舉。則非吾所望於祝聖諸公也。感而書之如此。香港孔聖會則於是日在太平戲院日夜演大堯天班。其廣告雲：祝大成之聖節，樂奏鈞天，彰正教於人羣，歡騰大地。我國數千年來，崇奉孔教，誠以聖道足以維持風化，挽救人心者也。本會定期本月廿七日演大堯天班。是日演《加官大送子》，《遊龍戲鳳》。夜通宵先演《六國大封相》及《風流皇後》新劇。查《風流皇後》一劇，情節新奇，結構巧妙。惟此劇非演通宵，不能結局，故是晚經港政府給發數特別執照。演至通宵。……預日沽票處在荷李活道中華書院孔聖會辦事所。
　　丁卯年八月廿四日，香港孔聖會謹啟。
　　《風流皇後》之名，雖欠雅馴，然“子見南子”〔１０〕，《論語》不諱，惟此“海隅之地，古風未泯”者，能知此意耳。餘如各種電影，亦復美不勝收，新戲院則演《濟公傳》四集，預告者尚有《齊天大聖大鬧天宮》，新世界有《武松殺嫂》，全系國粹，足以發揚國光。皇後戲院之《假面新娘》雖出鄰邦，然觀其廣告雲：“孔子有言，‘始吾於人也，聽其言而信其行，今吾於人也，聽其言而觀其行，於予與改是。’請君今日來看《假面新娘》以證孔子之言，然後知聖人一言而為天下法，所以不愧稱為萬世師表也。”則固亦有裨聖教者耳。嗟夫！乘桴浮海〔１１〕，曾聞至聖之微言，崇正辟邪，幸有大英之德政。愛國劬古之士，當亦必額手遙慶，恨不得受一廛而為氓〔１２〕也。專此布達，即頌輯祺。
　　聖誕後一日，華約瑟謹啟。
　　BB
　　〔１〕本篇最初發表於一九二七年十一月二十六日《語絲》第一五六期，發表時用致編者信的形式，刊於“來函照登”欄內，題目為作者編入本書時所加。
　　〔２〕文宣正大成至聖先師這是封建統治者加給孔丘的謚號。唐開元二十七年（７３９）加謚孔丘為文宣王；後來宋元明各朝都有加謚；清順治二年（１６４５）又加謚為“大成至聖文宣先師”。〔３〕東鄰指日本。日本明治維新以後，有些人曾組織“斯文會”，尊奉儒教。
　　〔４〕《春秋》編年體春秋史，相傳系孔丘依據魯國史官所編《春秋》改訂而成。罪齊田恆，據《春秋左氏傳》哀公十四年記載：“齊陳恆弒其君壬於舒州，孔丘三日齊（齋），而請伐齊三。”陳恆，即田恆。他於公元前四八五年殺了齊簡公（即壬），孔丘認為他是亂臣賊子，所以迫切要求魯哀公出兵討伐。
　　〔５〕墮三都，出藏甲據《史記·孔子世家》記載，孔丘做魯司寇時，見孟孫、叔孫和季孫三家掌握實權，自建都城，儼如一個國家，便向魯定公進言：要使“臣無藏甲，大夫無百雉之城”，並“使仲由（即孔丘學生子路）為季氏宰，將墮三都”。結果墮毀了叔孫氏的都和季孫氏的費都。
　　〔６〕誅少正卯據《史記·孔子世家》記載，魯定公十四年（前４９７）孔丘在魯“由大司寇行攝相事……於是誅魯大夫亂政者少正卯”。〔７〕男稟乾剛，女佔坤順《周易·系辭》：“乾道成男，坤道成女。”同書《說卦》又說：“乾，健也；坤，順也。”〔８〕蒙泉剝果蒙、剝，是《周易》中的兩個卦名；泉和果是解釋這兩個卦使用的比喻。蒙泉剝果，大意是指人們愚昧，世道衰微。〔９〕子輿氏即孟軻。這裏所引他的話，見《孟子·滕文公》：“能言距楊墨者，聖人之徒也。”楊墨，指楊朱和墨翟。〔１０〕“子見南子”見《論語·雍也》：“子見南子，子路不說（悅）。夫子矢之曰：‘予所否者，天厭之！天厭之！’”南子，春秋時衛靈公夫人。
　　〔１１〕乘桴浮海語見《論語·公冶長》：“子曰：‘道不行，乘桴浮於海。’”桴，竹木編的小筏。
　　〔１２〕受一廛而為氓語見《孟子·滕文公》。廛，古代城市平民住宅區。氓，居民。
