△卷二十六 器物部下
冠第一
弁第二
敘事
《白虎通》曰：弁之為言攀，持髮也。《釋名》曰：弁如兩手相合拼時也。以爵韋為之，謂之爵弁；以鹿皮為之，謂之皮弁；以韎韋為之，謂之韋弁。董巴《輿服志》曰：爵弁，一名冕，廣八寸，長尺二寸，如爵形。前小後大，其上似爵頭色，有收持笄，所謂夏收殷冔者也。祠天地五郊明堂，雲翹舞樂人服之。《三禮圖》曰：爵弁，士助君祭之服，以祭其廟。無旒，韋弁，王及諸侯兵服也。《輿服志》曰：皮弁與委貌同制，長七寸，高四寸，制如覆杯。前高廣，後卑銳，所謂夏之毋追，殷之章甫者也，行大射禮辟雍。公卿諸侯大夫行禮者冠委貌，執事者冠皮弁，衣都麻衣。《周禮》：弁師掌王之皮弁，會五采玉璂，象邸玉笄。（璂綦同，結也，縫中貫結五采玉者。）《魏臺訪儀》曰：五采玉，一玉有五色者也。邸，以象骨周緣弁下根柢，如魏武帝所作弁柢，凡有笄無纓。曹褒雲：天子弁以白玉飾。《左傳》曰：楚子玉自為瓊弁。《鄴中記》曰：石季龍官婢數十，盡著皁褠，頭著神弁，如今禮先冠。西王母交帶靈飛綬，上元夫人佩鳳文臨華綬。
事對
【麟韋 象邸】《漢書》曰：王莽初獻新樂於明堂太廟，羣臣冠麟韋之弁。《周禮》曰：弁師掌王之皮弁，象邸玉笄也。
【騏文 鹿章】《毛詩》曰：淑人君子，其弁伊騏。毛萇注曰：騏，文也。《白虎通》曰：上古質，先服鹿皮，取其文章也。
【加首 會發】《穀梁傳》曰：弁冠雖舊，必加於首；周室雖衰，必先諸侯。《毛詩》曰：有斐君子，充耳琇瑩，會弁如星。注謂：弁所以會髮。
【告朔 視朝】《家語》曰：諸侯皮弁，以告朔於太廟。《周禮》曰：視朝則皮弁服。鄭玄注曰：視外朝之事。
印第三
敘事
劉熙《釋名》曰：印，信也，所以封物以為驗也。亦言因也，封物相因付也。許慎《說文》曰：執政所持信也。衛宏《漢舊儀》曰：諸侯王印，黃金橐駝鈕，文曰璽；列侯，黃金印龜鈕，文曰印；丞相、將軍，黃金印龜鈕，文曰章；中二千石，銀印龜鈕，文曰章；千石、六百石、四百石，銅印鼻鈕，文曰印。《續漢書 禮儀志》曰：印璽，王玉柙銀鏤文；貴人、長公主銅鏤。何法盛《晉中興書》曰：孔愉經餘亭，放龜溪中。龜中流左顧，後以功封餘亭侯。及鑄侯印，而龜左顧，更鑄亦然。印工以聞愉；愉悟，乃取佩。《搜神記》曰：張顥為梁相，天新雨後，有鳥如山鵲，飛翔近地，令人摘之，化為石。顥命椎破，得一金印，文曰「忠孝侯印」。顥上之，藏宮。後議郎汝南樊衡夷上言：「堯舜時舊有此官。今天降印，宜可復置。」
事對
【鑄龜 給馬】鑄龜事見敘事。魏收《後魏書》曰：高帝詔：軍警給雀印，傳符次給馬印。
【金龜 玉蛟】金龜事見敘事。魏收《後魏書》曰：高祖永明元年，上穀郡人獻玉印，上有蛟龍之文也。
【種龍 摘鵲】圈稱《陳留風俗傳》曰：巴吾縣者，宋雜陳楚地，故梁國甯陵種龍鄉也。今其都印文曰種龍。摘鵲事見敘事。
【含鉤 刻棗】《夢書》曰：印鉤為人子所祿也，夢見印鉤人得子，含吞印鉤，懷妊婦也，鉤從腹出為其乳。失印子傷，墮而懷之。妻有子，以口含之，子為宅中。黃君制《使虎豹法》曰：道士當刻棗心作印，方四寸也。
銘
【晉傅玄《印銘》】往昔先王，配天垂則；乃設印章，作信萬國。取象晷度，是銘是刻；文明慎密，直方其德。本立道生，歸乎玄默；太上結繩，下無荒慝。
【後漢胡伯始《印衣銘》】明明上皇，旌以命服；紆朱懷金，為光為飾。邁種其澤，撫寧四國；宜慈惠和，柔嘉維則。克常厥心，膺茲多福；登位曆壽，子孫千億。
【李尤《印銘》】赤紱在服，非印不明；𣘼傳符節，非印不行。龜鈕犢鼻，用爾作程。
綬第四
敘事
《漢官儀》曰：綬者，有所承受也；所以別尊卑，彰有德也。呂忱《字林》曰：綬，紱也。董巴《輿服志》曰：戰國解去紱佩，留其絲襚，以為章表；秦乃以採組連結於襚，光明章表，轉相結綬，故謂之綬。乘輿黃赤綬，五采；黃赤縹紺淳黃圭，長二丈九尺，五百首。（太皇太后、皇太后、皇后皆同。又《漢官儀》曰：乘輿綬，黃地骨、白羽、青絳緣、五采、四百首，長二丈三尺。）諸侯王赤綬，四採；赤黃縹紺淳赤圭，長二丈八尺，三百首。（公主、大貴人、諸侯皆同。又《漢官儀》雲：四採、絳地骨、白羽、青黃赤採，二丈一尺，二百六首。侯，地絳、紺、縹三採，百二十首，長二丈八尺。）諸國貴人相國，綠綬，三採；綠紫紺淳綠圭，長二丈一尺，二百四十首。公侯將軍，紫綬，二採；紫白淳紫圭，長丈七尺，百八十首。（公主、封君同。又《漢官儀》雲：丞相，御史大夫，匈奴亦同。）九卿中二千石，一雲青緺綬。（緺，紫青色。）二千石，青綬，三採；青白紅淳青圭，長丈七尺，百二十首。（又《漢官儀》：綬羽青地，桃花縹，長丈八尺。）自青綬已上，縌皆長三尺二寸，與綬同採而首半之。縌者，古佩襚也，佩襚相迎受，故曰縌。紫綬以上，縌綬之間，得施玉環玦。千石六百石，黑綬，三採；青赤紺淳青圭，長丈六尺，八十首。（又《漢官儀》雲：墨綬白羽青地，絳二採，長丈七尺。）四百、（丞尉。）三百、（長相。）二百百石，皆黃綬，一採，淳黃圭，長丈五尺，六十首，（又《漢官儀》雲：黃綬緣八十首，長丈七尺。）《晉令》曰：皇太子及妃諸王，玄朱綬；郡公主，朱綬；郡侯，青朱綬。《輿服志》又云：自黑綬以下，縌綬長三尺；與綬同採而首半之。百石青紺綬，一採；宛轉繆織圭，長丈二尺。凡先合單紡為一絲，四絲為一扶，五扶為一首，五首成一文。文采淳為一圭，首多者絲細，少者絲粗，皆廣尺六寸。《漢武內傳》曰：西王母交帶靈飛綬，上元夫人佩鳳文臨華綬。
事對
【桃花 盭草】二千石綬桃花縹，見敘事注。《漢書》曰：諸侯王，高帝初置，金璽盭綬。如淳注曰：盭，綠也。晉灼曰：盭，草名也，出琅邪平昌縣，似艾。可染綠，因以為綬名。
【五色 四採】《西京雜記》曰：趙飛燕為皇后，其娣上遺五色文綬。四採事見敘事。
【白艾 青緺】焦貢《易林》曰：二千石官，白艾綬也。《史記》曰：武帝召東郭先生，拜為郡都尉。先生久待詔公車，行雪中，履有上無下。及其拜為二千石，佩青緺也。
【玄朱 青紫】玄朱事見敘事。《晉永安起居注》曰：太康四年，有司奏，鄯善國遣子元英入侍，以英為騎都尉。佩假歸義侯印，青紫綬各一具。
【赤地 絳緣】《漢名臣奏》曰：大司空朱遊奏曰：車府丞玄黃綬，詔乘輿綬五采，何黃多也？可更用赤絲為地。絳緣見敘事。
銘
【後漢張衡《綬笥銘》】南陽太守鮑德，有詔所賜先公綬笥，傳世用之。時德更理笥，衡時為德主簿，作銘曰：懿矣茲笥，爰藏寶珍；冠纓組履，文章日信。皇用我賜，俾伯帝臣；服其令服，鸞封艾緡。天祚明德，大賚福仁；垂光厥世，子孫克神。厥器惟舊，中實惟新；周公惟事，七涓有鄰。
【後漢胡廣《笥銘》】休矣斯笥，凡器為式；受相君子，承此印綬。帝命所賚，用褒令德；備以自修，所以自敕。忠肅恭懿，鮮不為則；靡悔靡吝，神人致福。
笏第五
敘事
笏，手板也。《釋名》曰：笏，忽也，君有教命及所啟白，則書其上，備忽忘也。《輿服雜事》曰：有指畫於君前，有受命於君前，書笏，笏畢用也。（畢，盡。）《禮記》曰：天子以球玉，諸侯以象，大夫以魚須文竹，士竹本象可也。（文猶飾也，大夫飾竹以為笏，不敢與君並用純物也。）《大戴禮》曰：天子御珽（珽，言珽然方正於天下。），諸侯御荼（荼，前詘後直，下天子也。），大夫服笏（前詘後詘，無所不讓。）。《三禮圖》曰：士笏飾以象骨，大夫飾以魚須。（鮫魚髮。）《輿服雜事》又曰：古者貴賤皆執圭，書君上之政令。有事，則搢之於要帶中。五代以來，唯八座尚書執笏者，白筆綴手扳頭，以紫囊裹之；其餘王公卿士，但執手板。板主於敬，不執笏，示非記事官也。
事對
【魚須 象骨】並見敘事。
【記善 書對】周遷《輿服雜事》曰：應仲遠雲：「昔荊軻逐秦王，其後謁者持匕首擬宮掖，以備不虞。」從此侍官皆執刀劍。漢高祖《偃武修文》：始制以手板代焉，故仲長子曰：「笏以書君教令，記善刺過。」今之持板以象焉。《禮記》曰：將適公所，史進象笏，書思對命也。
【通理 耀握】《相手板經》曰：當令理通直，從上至下直如弦，不得出邊絕理。劉義恭《啟事》曰：聖恩優重，猥賜華纓玉笏，珍冠飾首，琛板耀握。非臣朽薄，所宜服受。
【與孟岐 擊錢鳳】郭子橫《洞冥記》曰：孟岐，清汝之逸周人也。年可七百歲，語及周初時事如目前。岐時侍周公升壇上，岐以手摩成王之足，周公以玉笏與之。《晉記》曰：王敦以溫嶠為丹陽尹，嶠內欲離敦而外飾讓。錢鳳覺之，未言。嶠知將間己，因敦公坐，強鳳酒。不肯飲，嶠以手板擊鳳。
贊
【王升之《笏贊》】慎為德要，唯善用光；敬上尊賢，貴不逾常。用制斯器，備對遺忘；因事施禮，升降有章。
佩第六
敘事
《說文》曰：佩，從人凡聲也。佩必有巾，從巾。《釋名》曰：佩，倍也，言其非一物，有倍貳也。有珠有玉。魚豢《魏略》曰：有雙璜、雙珩、琚瑀、沖牙、琨珠為佩者，漢明帝採古文始制。蔡謨《毛詩疑字議》曰：以為佩者，服用之稱；佩者，玉器之名。稱其服用則字從人，名其器則字從玉。《三禮圖》曰：凡玉佩，上有雙衡。衡長五寸，博一寸；下有雙璜，璜徑三寸。沖牙蠙珠，以納其間；上下為衡，半璧為璜。璜中橫以沖牙，以蒼珠為瑀。《禮記》曰：天子佩白玉，公侯佩山玄玉，大夫佩水蒼玉，世子佩瑜玉，士佩瑜玟。又曰：孔子去魯，佩象環五寸。（謙不比德，雲不事也。象有文理者也，環取可循而無窮。）《鹽鐵論》曰：子思銀佩。《晉宋舊事》曰：太皇太后雀鈕白玉佩。《搜神記》曰：元康中，婦人飾五兵佩。《白虎通》曰：所以必有佩者，表意見所能，故修道無窮即佩環，能大道德即佩琨，能決嫌疑即佩玦。是以見其所佩，即知其能。故農夫亦佩其耒耜，工匠佩其斧，婦人佩其針縷，亦佩玉也。《禮記》又曰：君在佩玉，左結佩，右設佩。居則設佩，朝則結佩，（朝於君亦結左。）齊則糸青結佩而爵畢。（糸青，屈也，結又屈之，思神靈不在事也。爵畢者，齊服玄端。）又曰：古之君子必佩玉，右徵角，左宮羽。（玉聲所中也，徵角在右，事也，民也，可以勞。宮羽在左，君也，物也，宜逸。）趨以採齊，行以肆夏。周旋中規，折還中矩；進則揖之，退則揚之，然後玉鏘鳴也。又曰：主佩倚則臣佩垂，主佩垂則臣佩委。
事對
【蠙珠 象環】並見敘事。
【紉蘭 連若】《楚詞》曰：紉秋蘭以為佩。王逸注曰：紉，索也；蘭，香草也。秋而芳，所以為佩飾也。又曰：連蕙若以為佩，過鮑肆而失香。
【舍玦 解環】《孔叢子》曰：子產死，鄭大夫舍佩玦，婦女舍珠玉也。劉向《列女傳》曰：齊桓公行霸，諸侯朝之，衛獨不至。公謀伐衛，衛姬脫簪珥，解環佩，再拜請衛之罪。公悅許諾。
【俘商 獻楚】《周書》曰：武王俘商，得佩玉億有八萬。《左傳》曰：蔡昭侯為兩佩如楚，以一佩獻昭王。子常欲其一，弗與。三年止之，獻於子常，乃得歸。
【雙渠璜 六火玉】董巴《漢輿服志》曰：漢孝明皇帝乃為大佩，沖牙雙渠璜，皆以白玉。《漢武帝內傳》曰：上元夫人帶六出火玉之佩。
【遺澧浦 解江濱】《楚辭》曰：捐餘玦兮江中，遺餘佩兮澧浦。《列仙傳》曰：江濱二女者，不知何許人。步漢江濱，逢鄭交甫，挑之，不知神人也。女遂解佩與之，交甫悅，受佩而去。數十步，空懷無佩，女亦不見。
啟
【梁簡文帝《謝賜玉佩啟》】臣綱言，主衣裘智瑋奉宣敕旨：垂賚臣玉佩一具，藍田麗採，槐水縷文，飾以金闕之珠，制以魯班之巧，故以裾端照色，影外生光，恩發內府，猥垂沾賜。臣方溫謝德，比振慚聲，沐浴深慈。欣荷交至，不任云云。
【褚彥回《謝賜佩啟》】傳詔宜敕，賜臣玉佩一具。制懋姬嬴，寶冠荊越，璿瑰鎮曜，珩玦凝華。採賁蓬楹，響聞繩戶；佩服載驚，心容交惕。
履第七
敘事
《世本》曰：於則作履。《釋名》曰：履，禮也，飾足以為禮。亦曰：履，拘也，所以拘於足也。齊人謂草履曰不借，言賤易有，宜各自蓄，不假借也。《說文》曰：ヒ，小兒履也。（又鞮，草履。）《賈子》曰：天子黑方履，諸侯素方履，大夫素圈履。《晉令履》曰：士卒百工履，色無過綠青白；奴婢履，色無過純青；古繪賣者一足著白履，一足著黑履。《鹽鐵論》曰：古者庶人粗草履，今富者韋遝絲履。
事對
【履霜 行雪】《毛詩》曰：大東小東，杼軸其空；糾糾葛屨，可以履霜。《史記》曰：東郭先生待詔公車，貧困饑寒，衣敝不完。行雪中，履有上無下，足盡踐地，道中人笑之。
【養體 飾足】《孫卿子》曰：粗絲之履，可以養體也。飾足事見敘事。
【跪遷 坐取】《禮記》曰：向長者而履，跪而遷履，俯而納履。又曰：君子之飲酒，三爵而退，則坐取履，隱避而後履。
【納丹豹 綴朱蠙】王子年《拾遺記》曰：穆王起春霄之宮，西王母來焉，納丹豹文履。劉楨《魯都賦》曰：纖纖絲履，燦爛鮮新；表以文綦，綴以朱蠙。
【仲子織 嘯父補】皇甫謐《高士傳》曰：陳仲，字子終，齊人。適楚，楚王欲以為相。妻曰：「子織履以為食，恬淡而無為，樂在其中矣。」乃謝使者。《列仙傳》曰：嘯父，冀州人，在曲周市中補履。數十年，奇其不老。
【文公墮 昭王決】《韓子》曰：晉文公與楚人戰，至鳳皇之陵，系履墮，因自結之。《賈誼子》曰：昔楚昭王與吳人戰，楚軍走而履決，失之。行三十步，復旋取。左右問曰：「何惜是一履乎？」王曰：「楚國雖貧，豈愛一履哉？思與偕出弗與反也。」
詩
【後梁宣帝《詠履詩》】雙見應聲宣，並飛時表異；處卑彌更妍，常安豈悲墜。
銘
【傅玄《履銘》】戒之哉，念履正無邪。正者吉之路，邪者兇之徵。
【後漢李尤《文履銘》】乃制茲履，文質武斌；允顯明哲，卑以牧身。步此堤道，絕彼埃塵。
裘第八
敘事
《說文》曰：裘，皮衣也。《白虎通》曰：所以佐女工助溫也。古者緇衣羔裘，黃衣狐裘，禽獸眾多，獨以狐羔，取其輕暖。因狐死首丘，明君子不忘本也；羔取其跪乳，遜順也。《禮記》曰：孟冬之月，天子始裘。《周官》曰：司裘為太裘，以供王祀天之服。（羔裘也。）仲秋獻良裘，乃行羽物；（鄭玄注：黼裘也，行羽物，飛鳥賜羣吏。）季秋獻功裘，以待班賜。（狐青は裘之屬。鳩化為鷹，故於此時為賜。）《五經要義》曰：諸侯黼裘以誓田，雜羔狐為黼文也。《禮記》曰：狐白裘，錦衣以裼之。君子狐青裘、豹袖，玄綃衣以裼之；は裘、青犴袖，絞衣以裼之；（犴，胡犬也；絞，蒼黃之色。）羔裘豹飾，緇衣以裼之；狐裘，黃衣以裼之；錦衣狐裘，諸侯之服也。犬羊之裘不裼，（庶人無文飾。）裘之裼也，見美也。《五經要義》曰：古者著裘於內，而以繒衣覆之，乃加以朝服。會之時，袒其朝服見裘裡，覆衣謂之裼；裼之言露，可見之辭，所以示美呈好而為飾。加以朝服謂之襲，袒謂之裼。大裘不覆，反本取其質也。《毛詩》曰：公子狐狸裘，舟人熊羆裘。《晉令》曰：山鹿白犬內遊毛、狐白、貂領黃、貂班白、鼲子渠搜裘，皆禁物。
事對
【狐掖 雉頭】王褒《四子論》曰：千斤之裘，非一狐之掖。《晉鹹寧起居注》曰：大司馬程據上雉頭裘一領。詔曰：據此裘非常衣服，消費功用，宜於殿前燒之。
【黑貂 青鳳】《戰國策》曰：蘇秦說李兌。兌送秦黑貂之裘，黃金百鎰。王子年《拾遺記》曰：周昭王以青鳳之毛為二裘，一曰燠質，一曰暄肌。常以禦寒也。
【素錦 紫綈】《禮記》鄭玄注曰：君衣狐白毛之裘，則以素錦為衣覆之，可使裼也。《西京雜記》曰：慶安年十五，為成帝侍郎，善鼓琴。趙後悅之，白上，得出入禦內，絕見愛幸。常著紫綈裘，與後同居。
【鵠氅 鳳毛】劉義慶《世說》曰：謝萬與安詣簡文，著白綸巾鵠氅見，共談。鳳毛事見青鳳注。
【豹 羔袖】《管子》曰：武王為侈靡，令曰：豹豹裘，方得入廟，故豹皮百金。功臣之家，裘千鐘而未得一豹皮。《左傳》曰：齊以來阝寄衛侯，右宰穀從而逃歸。衛人將殺之，穀辭之曰：「餘不悅初矣，餘狐裘而羔袖。」乃赦之。杜預注曰：狐裘羔袖，言一身盡善，唯少有惡。喻己雖從出，其罪不多。
【鸘 狐貉】《西京雜記》曰：司馬相如與卓文君還成都，居貧愁懣，以所服鸘裘就市鬻酒，與文君為歡。《論語》曰：緇衣羔裘，素衣裘，黃衣狐裘；褻裘長，短右袂，必有寢衣。長一身有半，狐貉之厚以居。
【青豻 玄狐】青豻事見敘事。黃帝《出軍決》曰：黃帝伐蚩尤，未克。西王母遣人被玄狐之裘，以符授之。
【三英 千鎰】郭璞《毛詩拾遺》曰：羔裘晏兮，三英粲兮。《毛詩注》曰：三英，三德也。英謂古者以素絲英飾裘，即上素絲五糸它也。《墨子》曰：江河之水非一源，千鎰之裘非一狐白。
【玄華 翠雲】玄華具下謝莊表中，宋玉《風賦》曰：主人之女，翳承日之華，被翠雲之裘。
【狐青 白】狐青見敘事。《魏志》曰：夫餘國人如狐狸白黑貂之裘也。
【吉光 粹白】方朔《十洲記》：漢武帝天漢三年，西國王獻吉光毛裘。色黃，蓋神馬之類，入水不沉，入火不焦。《呂氏春秋》曰：天下無粹白之狐，而有粹白之裘，取諸眾白。
啟
【梁簡文帝《謝東宮賜裘啟》】綱啟，蒙賚豹裘一領。降斯止誨，垂茲信服；物華雉毳，名高燕羽。綱才慚齊相，受白狐之飾；德謝漢蕃，均黑豹之賜。地卷朔風，庭流花雪，故以裾生惠氣，袖起陽春。荷澤知慚，瞻恩興戀，不任下情。謹啟事謝聞，謹啟。
表
【宋謝莊《謝賜貂裘表》】臣莊言：主衣黃達宣敕賜臣貂裘，匭發衽開，玄華有曜，靡毫柔毳，黯鑒自凝，固以採越綴翬，光逾緝燕，臣聞笑不忘。韓裳勿假，績以昭庸，楚纊爰建。臣歡忭自歌，而同委衾之澤；勤劬未報，而叨解裘之寵。空荷榮施，徒賁微軀；承殊恩必識，服以淪生；銘悅之情，罔知所置。臣受假無由躬拜，謹遣表。
衫第九
敘事
劉熙《釋名》曰：衫，芟也，衣無袖端也。揚雄《方言》曰：陳魏宋楚之間謂之，或謂之單襦。《晉東宮舊事》曰：太子納妃，有白縠白紗白絹衫，並紫結纓。《魏文帝列傳》曰：吳選曹令史劉卓病荒，夢見一人以白越單衫與之，言曰：「汝著衫汙，火燒便潔也。」卓覺，果有衫在側，汙輒火浣之。劉敬叔《異苑》曰：毋丘儉徵沃沮，使王傾窮其東界。父老雲：「曾有破船從漢海流，得布衫，身如中人，但兩袖頓長三丈。」
事對
【白紗 降納】車灌《晉修復山陵故事》曰：梓宮衣物，練單衫五領，練複衫五領，白紗衫六領，白紗縠衫五領，《宋起居注》曰：太始二年，御史中丞羊希奏：山陰令謝沈，親憂未除，常著青絳納兩襠衫。請免沈前所居官也。
【納布 織成】沈約《宋書》曰：徐湛之母會稽公主，高祖微時，有納布衫襖等衣，皆是敬皇后手自作。高祖既貴，以此衣付公主曰：「後代若驕奢不節者，可以此示之。」祖臺之《志怪》曰：建康小吏曹著，為廬山使君所迎，配以文婉。著形意不安，屢求請退；婉潸然流涕，賦序別，井贈織成禈衫也。
裙第十
敘事
《釋名》雲：裙，連接裙幅也；緣裙，裙施緣也。揚雄《方言》曰：陳魏之間謂裙為帔，繞衿謂之裙。《續漢書》曰：漢明德太后禿裙不緣。《五行志》曰：獻帝時，女子好為長裙而上甚短。《西京雜記》曰：趙飛燕立為皇后，其弟上遺織成裙。《晉東宮舊事》曰：皇太子納妃，有絳紗復裙，絳碧結綾復裙，丹碧紗紋雙裙，紫碧紗文雙裙，紫碧紗文繡纓雙裙，紫碧紗縠雙裙，丹碧杯文羅裙。《晉宋舊事》曰：崇進皇太后為太皇太后，有絳碧絹雙裙，絳絹衤屬裙，緗絳紗復裙，白絹裙。
事對
【絳紗 緗綺】絳紗見敘事，《古樂府 陌上採桑》曰：秦氏有好女，自名為羅敷；湘綺為下裳，紫綺為上襦。
【薜荔 芙蓉】《楚辭》曰：採薜荔以為裳。揚雄《反離騷》曰：衿芰荷之綠衣兮，被芙蓉之朱裳。
【白霓 青羽】《楚辭》曰：青□衣兮白霓裳，舉長矢兮射天狼。《真人三君內傳》曰：南極夫人被錦服青羽裙也。
【紫碧 緗絳】紫碧見敘事。車灌《晉修復山陵故事》曰：梓宮衣物，有緗絳雙裙六腰。
【四等 三條】周斐《汝南先賢傳》曰：戴良嫁女，緣裙四等。繁欽《定情詩》曰：何以合歡欣，紈素三條裙。
詩
【陳蕭鄰《詠裙復詩》】金紗淨，離離寶縫裙；腰非學楚舞，寬頻為思君。
酒第十一
敘事
《說文》曰：酒，就也，所以就人性之善惡也。一曰，造也，吉凶所起造也。《釋名》曰：酒，酉也，釀之米曲，酉懌而味美也。亦言踧也，能否皆強相踧持飲之也。《漢書》曰：酒者，天之美祿。帝王所以頤養天下，享祀祈福，扶衰養疾，百福之會。《酒經》曰：空桑穢飲，醞以稷麥，以成醇醪，酒之始也。烏梅女<麥完>，<甘舌>需九投，澄清百品，酒之終也。《說文》曰：酴，酒母也；醴，酒一宿熟也；醪，汁滓酒也；酎，三重之酒也；ㄤ，薄酒也；醑，旨酒也。《儀禮》鄭玄注曰：醴，稻米酒也。《世本》曰：儀狄始作酒醪，變五味，少康作秫酒。《春秋緯》曰：凡黍為酒，陽據陰乃能動，故以麥釀黍為酒。（麥陰也，是先漬曲，黍後入，故曰陽相感皆據陰也。相得而沸，是其動也。凡物陰陽相感，非唯作酒。）《周禮》曰：酒正掌酒之政令，以式法授酒材，辨五齊之名。一曰泛齊，二曰醴齊，三曰盎齊，四曰醍齊，五曰沉齊。（以節度作之，故以齊為名。泛者，成而浮滓，滓泛然，如今宜成醪矣，醴猶體也。成而汗滓相將，如今甜酒矣，盎猶甕也。成而色蓊蓊然，如今贊阝白酒矣。醍者成而紅赤，如今若下酒矣。沉者成而滓沉，如今造渭酒也。）辨三酒之物，一曰事酒，二曰昔酒，三曰清酒。（事酒，如今之酒也；昔酒，久酒，今之舊也，清酒，今之冬釀夏成者也。）《韓詩》曰：夫飲之禮，不脫屨而即序者謂之禮，跣而上坐者謂之宴。能飲者飲之。不能飲者已，謂之區；齊顏色，均眾寡，謂之沉；閉門不出者，謂之湎。故君子可以宴，可以區，不可以沉，不可以湎。《禮記》曰：夫豢豕為酒，非以為禍也；而獄益繁，則酒之流為禍也。是故先王因為酒禮。一獻之禮，賓主百拜，終日飲酒而不得醉焉。此先王之所以備酒禍也。《周禮》曰：萍氏掌謹酒。（使人節用酒。）《孔叢子》曰：昔平原君與子高飲，強子高酒，曰：「昔有遺諺：堯舜千鐘，孔子百觚，子路嗑嗑，尚飲百榼。古之賢聖，無不能飲也，吾子何辭焉？」子高曰：「以予所聞，聖賢以道德兼人，未聞以飲也。」平原君曰：「即如先生言，則此言何生？」子高曰：「生於嗜酒者，蓋其勸勵之辭，非實然也。」
事對
【玄碧 縹清】《列仙傳》曰：安期先生與神女會圓丘，酣玄碧之香酒。曹植賦曰：蒼梧縹清。
【宜春 贊夏】《吳錄》曰：安成宜春縣出美酒。《風土記》曰：酒則五餅贊夏蕤賓顯名。
【琬液 瓊蘇】《拾遺記》曰：西王母薦穆王琬液清觴。《南嶽夫人傳》曰：夫人設王子喬瓊蘇綠酒。
【梁市 阮廚】《列仙傳》曰：酒客，梁市上酒家客也，作酒常美，日得萬錢。有過而逐之，主人酒便酸敗。阮籍聞步兵缺廚多美酒，營人善釀，求為校尉。
【斷蒲 切桂】《萬畢術注》曰：斷蒲漬酒中即厚。《楚祠》曰：奠桂酒兮椒漿。注曰：切桂於酒中。
【簞醪 盎齊】《黃石公記》曰：昔者良將，有饋簞醪者，投於河，令將士逐流而飲之。盎齊見敘事。
【酃水 程鄉】《吳錄》曰：湘東有酃水酒，有名。《荊州記》曰：桂陽一郡程鄉有酒官。
【青田 玄鬯】《古今注》曰：烏孫國有青田核，得水則有酒味，甚淳美，如好酒。飲盡隨更注水，隨盡隨成。不可久，久則苦不可飲。名曰青田酒。《抱樸子》曰：玄鬯傾棄而不羞，ㄤ酪專灌於丘園。
【飠高飲 沛酣】《詩》曰：王在在鎬，愷樂飲酒。《史記》曰：漢高祖過沛，置酒。酣，乃擊築為歌。
【歡伯 敗首】《易林》曰：酒為歡伯，除憂來樂。陳壽《益部傳》曰：楊子拒妻，劉懿公女也，字公璞。貞勳達禮，有四男二女。拒亡，教遵閨門，動有法則。長子元琮常出飲酒，還舍，母不見。十日，因諸弟謝過，乃數責之曰：「夫飲酒有不至湎者，禮也；汝乃沉荒，慢而無敬，自倡敗首，何以帥先諸弟也？」
【舉兕 持螯】《左傳》曰：晉趙孟、叔孫豹、曹大夫入於鄭，鄭伯兼享之。穆叔、子皮、曹大夫興拜，舉兕爵曰：「小國賴子，知免於戾矣。」何法盛《晉中興書》曰：畢卓常謂人曰：右手持酒杯，左手持蟹螯，拍浮酒池中，便足了一生也。
【弗淫 有藇】《左傳》曰：酒以成禮，不繼以淫。《毛詩》曰：伐木滸滸，釃酒有藇。注曰：以筐曰釃。藇，美也。
【軍法 觴政】《史記》曰：高後立諸呂為王，王擅權有事。朱虛侯劉章入侍高後宴飲，高後令章為酒史。章曰：「臣將種也，請以軍法行酒。」高後曰：「可。」酒酣，諸呂有一人亡酒。章追拔劍斬之，乃還報曰：「有亡酒一人，臣謹行軍法斬之。」劉向《說苑》曰：魏文侯與大夫飲，使公乘不仁為觴政，曰：「飲不盡者浮以大白。」文侯飲不盡，不仁舉白浮君。
賦
【西晉張載《酃酒賦》】惟聖賢之興作，貴垂功而不泯；嘉康狄之先識，亦應天而順人。擬酒旗於玄象，造甘醴以頤神；雖賢愚之同好，似大化之齊均。物無往而不變，獨居舊而彌新；經盛衰而無廢，歷百代而作珍。若乃中山冬啟，醇酎秋發，長安春禦，樂浪夏設。漂蟻萍布，芬香酷烈，播殊美於聖載，信人神之所悅；未聞珍酒，出於湘東。丕顯於皇都，潛淪於吳邦，往逢天地之否運。今遭六合之開通，播殊美於聖代，宣至味而大同；匪徒用法之窮理，信泉壤之所鐘，故其為酒也。殊功絕倫，三事既節，五齊必均；造釀在秋，告成在春。備味滋和，體色淳清；宣禦神志，導氣養形；遣憂消患，適性順情。言之者嘉其美志，味之者棄事忘榮。於是糾合同好，以遨以遊；嘉賓雲會，矩坐四周。設金樽於南楹，酌浮觴以旋流；備鮮餚以綺錯，進時膳之珍羞。禮儀攸序，是獻是酬，頳顏微發，溢思凱休；德音晏晏，弘此徽猷。鹹得志以自足，願棲尺於一丘。於是歡樂既洽，日薄西隅，主稱湛露，賓歌驪駒，僕夫整駕，言旋其居。乃憑軾以回軌，騁輕駟於通衢，反衡門以隱跡；覽前聖之典謨，感夏禹之防微；悟儀氏之見疏，鑒往事而作戒。罔非酒而惟愆，哀秦穆之既醉；殲良人而棄賢，嘉衛武之能悔。著屢舞於初筵，察成敗於往古，垂將來於茲篇。
【鄒陽《酒賦》】清者為酒，濁者不醴；清者聖明，濁者頑，皆曲氵邱之麥，釀野田之米。流光々，甘滋泥泥，醪醴既成，綠瓷既啟，且筐且漉，載ド載濟。庶人以為欣，君子以為禮。其品類則沙洛綠酃，烏程若下，齊公之清。關中白薄，青渚縈醇，凝醇酎，千日一醒。
【揚雄《酒賦》】鴟夷滑稽，腹大如壺；盡日盛酒，人復藉酤。常為國器，記於屬車；猶是言之，酒何過乎？
啟
【劉孝儀《謝晉安王賜宜城酒啟》】孝儀啟：奉教，垂賜宜城酒四器。歲暮不聊，在陰即慘，惟斯二理，總萃一時。少府鬥猴，莫能致笑；大夫落雉，不足解顏。忽值瓶瀉椒芳，壺開玉液，漢樽莫遇，殷杯未逄，方平醉而遁仙。羲和耽而廢職，仰憑殊途，便申私飲。未矚恥，已觀幘岸；傾耳求音，不聞霆擊。澄神密氐，豈覿山高；愈疾消憂，於斯已險。遺榮忽賤，即事不欺；酩酊之中，猶知銘荷。不任云云。
贊
【東晉戴逵《酒贊》】餘與王元琳集於露立亭，臨觴撫琴，有味乎二物之間，遂共為之贊曰：醇醪之興，與理不乖；古人既陶，至樂乃開。有客乘之，隗若山頹；目絕羣動，耳隔迅雷。萬異既冥，惟無有懷。
誡
【庾闡《斷酒誡》】蓋神明智慧，人之所以靈也；好惡情慾，人之所以生也。明智運於常性，好欲安於自然。吾以知窮智之害性，任欲之喪真；於是椎金，碎玉碗，破兕觥，捐觚瓚。
箴
【劉惔《酒箴》】爰建上業，曰康曰狄；作酒於社，獻之明闢。仰郊昊天，俯祭后土；歆禱靈祗，辨定賓主。啐酒成禮，則彝倫攸敘，此酒之用也。
頌
【晉劉伯倫《酒德頌》】有大人先生，以天地為一朝，萬期為須臾，日月為扃牖，八荒為庭衢；行無轍跡，居無室廬，幕天席地，縱意所如；止則操卮執觚，動則挈榼持壺，唯酒是務，焉知其餘。有貴介公子，搢紳處士，聞吾風聲，議其所以；乃奮袂揚衿，怒目切齒，陳說禮法，是非蜂起。先生於是方捧罌承糟，銜杯漱醪，奮髯箕踞，枕曲藉糟，無思無慮，其樂陶陶。兀然而醉，爾而醒；俯觀萬物，擾擾焉如江漢之浮萍。二豪侍側焉，如果之與螟蛉。
飯第十二
敘事
《春秋運鬥樞》曰：粟五變，以陽化生而為苗；秀為禾，三變而粲謂之粟，四變入臼米出甲，五變而蒸飯可食。《周書》曰：黃帝始蒸穀為飯。《禮記》曰：膳夫掌王之食飲，（食，飯也；飲，酒漿也。）食用六穀。（餘黍稷粱麥菰雕胡。）黍稷稻粱，黃粱胥焦。（胥音醑，熟獲也；焦，生獲也。）《呂氏春秋》曰：飯之美者，玄山之禾，不周之粟，陽山之穄，南海之。闞澤《九章》曰：粟飯五十，糲飯七十，稗飯五十，{鑿米}飯四十八，禦飯四十二。《風土記》曰：精折米，十取七八；取淅使青，蒸而飯，色乃紫紺。於東流水飯食與洗而除不祥。王烈之《安成記》曰：安成郡毛亭、往同亭三十里，二亭田疇膏腴，厥稻馨香，飯若凝脂。《周禮》曰：凡食氐春時。（飯宜溫齊調和。）《宋東宮儀記》曰：掌侍臣常食唱飯二人。《禮記》曰：毋搏飯，毋放飯，毋揚飯。衛宏《漢舊儀》曰：齊則食文二人旋案，陳三十六肉，九穀飯。潛夫論雲：夫粱飯食肉，有好於面目，不若糲粱藜蒸之可食於口也。韓子曰：孫叔敖為令尹，糲飯菜羹。《晏子春秋》曰：晏子相齊，食脫粟飯。宗躬《孝子傳》曰：吳人陳遺為郡吏，母好食鍋底焦飯。遺在役，恆帶一囊，每煮食，取焦者以貽母。東方朔《神異記》曰：東方有人名黃父，以鬼為飯，以霧為漿。崔鴻《前秦錄》曰：苻堅以乞活夏默為左鎮郎，胡人護磨那為右鎮郎，以奄人申香為拂蓋郎。默等身長一丈八尺，並多力善射。三人每食，飯一石，肉三十斤。
事對
【芳菰 奇餘】曹植《七啟》曰：芳菰精稗，霜蓄露葵。陸機《七徵》曰：神皋奇餘，嘉禾之穗；含滋發馨，素穎玉銳。
【精{鑿米} 濡潤】《左傳》曰：大羹不致，粢食不{鑿米}。杜預注曰：不精{鑿米}也。傅巽《七誨》曰：孟冬香粳，上秋膏粱；雕胡菰子，丹具東牆。濡潤細滑，流澤芬芳。
【脫粟 折粳】《漢書》曰：公孫弘為丞相封侯，食一肉脫粟之飯。魚豢《魏略》曰：太祖嘲王朗曰：「不能效君昔在會稽折粳米飯。」朗曰：「適宜實難，如朗者未可折。明公今日可折乃不折。」
【飠蒙簋 陪鼎】《毛詩》曰：有飠蒙簋飧，有扌求棘匕。毛萇注曰：飠蒙，滿簋貌；飧，熟食。《左傳》曰：宴有好貨，食有陪鼎，禮之至也。
【大梁之黍 不周之粟】張協《七命》曰：大梁之黍，瓊山之米，唐稷播其根，農帝嘗其華。不周粟事見敘事。
【西旅 東牆】王粲《七釋》曰：西旅遊梁，禦宿素粲，瓜州紅麴，參糅相半。軟滑膏潤，入口流散。東牆事見濡潤注。
【南海之 東湖之菰】南海見敘事。徐幹《七喻》曰：南土之粳，東湖之菰。
粥第十三
敘事
《廣雅》曰：粥，糜饘也。《釋名》曰：糜，煮米使糜爛也，粥濯於糜粥粥然也。《周書》曰：黃帝始烹穀為粥。《風土記》曰：天正日南，黃鐘踐長。是日始牙動，為饘粥以養幼；俗尚以赤豆為糜，以象色也。《天文要集》曰：玉井主粥廚。郭義恭《廣志》曰：遼東赤粱，魏武帝以為禦粥。《南越志》曰：廬陵城中有井，半青半黃。黃者甜滑宜作粥，色如金，似灰汁，甚芬馨。《左傳》曰：鼎銘有云：饘於是，粥於是，以糊餘口。《說文》曰：周謂之饘，宋衛謂之飠衍。揚雄《方言》曰：陳楚之內，相謁食麥謂之{非食}。《鄴中記》曰：幷州之俗，以冬至後百日，為介子推斷火，冷食三日，作幹粥，中國以為寒食。《涼州異物志》曰：高昌僻土，有異於華；寒服冷水，暑啜羅闍。（郡人呼粥。）
事對
【擲杯 納橐】《郭林宗別傳》曰：林宗嘗止陳國文學，見童子魏德公求近其房，供給灑掃。林宗嘗不佳，中夜命作粥。一啜，怒而訶之曰：「為長者作粥，使沙不可食？」以杯擲地。德公更為進之，三訶，德公終無變容。《左傳》曰：晉人執衛侯，置諸深室，寧子職納橐饘焉。杜注：饘，糜粥也。
【屑曲 斧冰】徐廣《晉記》曰：湣帝建興四年，京城糧盡，屑曲為粥，以供帝食。魏武帝《苦寒行》曰：行行日已遠，人馬同時饑；擔橐以取薪，斧冰持作糜。
【烹穀 泛膏】烹穀事見敘事。《齊諧記》曰：吳縣張成夜起，忽見一婦人，立於宅南角，舉手招成曰：「此地是君家之蠶室，我即是此地之神。明年正月半，宜作白粥，泛膏於上，以後年年大得蠶。今之作膏糜象此。」
【劉家發盆 尹氏羅鼎】《續搜神記》曰：樂安劉池苟家在夏口，忽有鬼來劉家。喜偷食，劉即於他家煮治葛，取二升汁，密齎還家。向夜舉家作粥，食於一甌。因瀉葛汁著中於瓦上，以盆覆之。人定後，聞鬼從外來，發盆啖糜。既須臾間，在屋頭吐，於此遂絕。《錄異傳》曰：周時尹氏貴盛，五葉不別會食，數千人遭饑荒，羅鼎作粥，聽之，聲聞數十里。
肉第十四
敘事
《說文》曰：餚，雜肉也；醃，漬肉也；番，宗廟熟肉也。《穀梁》曰：者，俎實祭肉也。生日，熟曰番，蓋社肉也。《爾雅》曰：肉曰脫之。（剝其皮也。）揚雄《方言》曰：朝鮮冽水之間，凡暴肉及牛羊五臟謂之膊。《家語》曰：夫食肉者勇悍。《禮記》曰：濡肉齒決，幹肉不齒決。又曰：熬捶之，去其<亶皮>，編{艸佳}，布牛肉焉。屑桂與薑，以灑諸上而鹽之，幹而食之。欲濡肉，則釋而煎之以醢；欲幹肉，則捶而食之。魚豢《典略》曰：凡宗廟三歲大袷，每太牢分之。左辨上帝，右辨上後，俎餘委肉積於前數千斤，名惟俎。
事對
【鷁鷁 猩猩】王充《論衡》曰：仲子兄祿萬鐘，以兄之祿為不義之祿，而不食之；以兄之室為不義之室，而不居也。避兄離母，處於於陵。他日歸，有饋其兄生鵝者，曰：「惡用是鷁鷁者。」他日，其母殺是鵝與之食，其兄自外來至，曰：「是鷁鷁者之肉。」而仲子恥負前言，即吐而出之。《呂氏春秋》曰：肉之美者，猩猩之脣。
【烏銜 鼠盜】《漢書》曰：烏孫王昆莫父難兜靡，小國也。大月氐殺奪其地，而就翎侯，抱置草中。遠見獸乳之，又有烏銜肉翔莫傍，以為神，持向匈奴。又曰：張湯父為長安丞，出，湯守舍。鼠盜肉，還怒笞湯。湯掘得鼠及餘肉，劾鼠。傳爰書，訊鞠論報，並取鼠與肉，具獄，磔於堂下。
【置堇 持蒲】《國語》曰：驪姬以君命命申生曰：「今君夢見齊薑，必速祠之。」申生祭於曲沃，歸胙於絳。公田、驪姬乃置鴆於酒，置堇於肉。賈逵注曰：堇，烏頭也。臧榮緒《晉書》曰：趙高為丞相，指鹿為馬，持蒲作肉。
【熊蹯 雞蹠】《左傳》：晉靈公使宰夫煮熊蹯，不熟，殺之，置諸畚，載以過朝。又曰：楚太子商臣以宮甲圍成王，請熟熊蹯而死，不聽。《呂氏春秋》曰：善學者若齊王食雞，必食其蹠數千而後足也。
【殷圃 夏山】《公孫尼子》曰：殷紂為肉圃。《帝王世紀》：夏桀為肉山脯林。
【登俎 置橐】《左傳》曰：公將如棠觀魚，臧僖伯曰：「鳥獸之肉，不登於俎，則公不射，古之制也。」又曰：趙宣子田於首山，舍翳桑。見靈轍餓，食之，舍其半，曰：「宦三年矣，未知母之存否？」請以遺之，使盡之。簞食其肉，置諸橐以與之。
【屠門嚼 里社均】《桓譚新論》曰：人聞長安樂，出門西向笑；人知肉味美，即對屠門而嚼。《漢書》曰：陳平為裡中社分肉甚均，裡父老曰：「善哉陳孺子之為宰。」平曰：「使平得宰天下，亦如此肉。」
【象白 燕翠】張協《七命》曰：封熊之蹯，翰音之趾；燕髀猩脣，髦殘象白。《呂氏春秋》曰：肉之美者，雋燕之翠，迷蕩之腕。
【龍肝 燕髀】傅玄《七謨》曰：龠鳳皇之胎，㭬飛龍之肝。燕髀事見象白注。
【牛脾 豬肝】劉敬叔《異苑》曰：山陰有人常食牛肉，左脾便作牛鳴。每勞輒劇，食乃止。《東觀漢記》曰：閔仲叔客居安邑，老病家貧，不能置肉，日買一片豬肝。
【無損 追復】《神異經》曰：南方有獸，名曰無損，其肉唯可作鮓。又《十洲記》曰：昆侖銅柱下，有回屋焉。壁方丈，上有鳥，名曰希。左翼覆東王公，右翼覆西王母。其肉若醯。仙人甘之，追復，與天消息；不仙者食之，其肉苦如意。
羹第十五
敘事
《釋名》曰：羹，汪也，汁汪郎也。《說文》曰：羹，五味和也，燒豕肉羹也。《廣雅》曰：羹謂之氵音。《淮南子》曰：豆之上先大羹。（大羹，肉氵音。）《禮記》曰：脯羹、雞羹、折餘、犬羹、兔羹，和糝不蓼。（餘，稻也。凡羹，齊以五味之和，米屑之糝，則不蓼矣。）繆襲《祭儀》曰：夏祠和羹Ρ以葵，秋祠和羹Ρ以蔥，冬祠和羹Ρ以韭。《周禮》曰：烹人於祭祀，共大羹、羹，賓客亦如之。《禮記》曰：大羹不和。劉楨《毛詩義問》曰：羹，有菜鹽豉其中。菜為其形象可食，因以為名。《禮記》又曰：羹食，自諸侯以下，至於庶人，無等，士不貳羹胾。子卯稷食菜羹，凡居人之右，無Ш羹，（亦嫌疾。）無絮羹。（調和也。）客絮羹，主人辭不能烹。《史記》曰：堯之有天下，粢糲之食，藜藿之羹。劉向《新序》曰：紂王天下，熊羹不熟而殺庖人。
事對
【梅蘇 韭Ρ】陸璣《毛詩草木疏》曰：梅，杏類也。其子赤而酢，不可生啖。煮而曝幹為蘇，可著羹霍中。韭Ρ見敘事。
【染鼎 吹薺】《左傳》曰：子公之食指動，謂子家曰：「必食異味。」及入見靈公，宰夫將解黿。子公相視而笑曰：「果然。」及食大夫黿羹，召子公而弗與也。子公怒，染指於鼎，嘗之而出。《楚辭》曰：懲於羹者而吹薺。王逸注曰：言人於ヱ羹而熱，心中懲之，見薺，則恐而吹之。
【烹猴 斟雉】《淮南子》曰：楚有烹猴者，而召其鄰人，鄰人以為犬羹而甘之。後聞其猴，據地而盡吐瀉其所食，此未知味者。《楚辭》曰：彭鏗斟雉帝何饗。王逸注曰：彭鏗，彭祖也。好和滋味，善斟雉羹事帝堯。
【子期走楚 羊斟入鄭】《戰國策》曰：中山君饗大夫，司馬子期在焉。羊羹不遍，子期怒走楚。楚王伐中山。中山君亡，曰：「君以一杯羊羹亡國。」劉向《說苑》曰：鄭伐宋，宋將戰。華元殺羊食士，其禦者羊斟不與焉。及戰，曰：「昔之羊羹子為政。今日之事我為政。」與華元馳入鄭，宋師敗績。
賦
【張翰《豆羹賦》】孟秋嘉菽，垂枝挺莢；是刈是獲，充簞盈篋。香鑠和調，周疾赴急。
脯第十六
敘事
《釋名》曰：脯，搏也，乾燥相搏著也。又曰：修，修縮也，乾燥而縮也。《說文》曰：脯，幹肉也；修，脯也；膊，薄脯膊之屋上也；腕，骨脯也；朐，脯廷也。《周禮》曰：臘人掌幹肉，凡田獸之脯臘無胖之事。（夫物解肆幹之，謂之幹肉；薄切曰脯，捶之而施薑桂曰。修，臘小物而幹者。）祭祀，共豆脯、薦脯、無胖。盧諶《祭法》：春祠用脯，夏用脯。《儀禮》曰：鄉飲酒，主人立於西階東，薦脯；使行出祖，釋祭脯；士冠，賓東面薦脯。《禮記》又曰：婦人之贄脯修，大夫燕禮，有脯無膾，有膾無脯。《穀梁》曰：束脩之肉，不行境中，有至尊者不貳。
事對
【濁氏 臘人】《漢書》曰：濁氏以賣脯而連騎，張裡以馬{巫}而擊鐘。臘人事見敘事。
【追復 不減】東方朔《神異經》曰：西北荒有遺酒追復脯焉，其味如獐，食一片，復一片。葛洪《神仙傳》曰：左慈詣劉表請犒軍，有酒一器，脯一盤。百人接酒賜兵，人人三杯酒，一片脯，萬人皆周，而酒器如故，脯亦不減。
【四廷 二朐】《公羊傳》曰：魯昭公出奔，齊侯使高子執簞食四廷脯，稽首以衽受。何休注曰：屈中曰朐，申曰廷。《呂氏春秋》曰：趙宣子將之絳，見翳桑之下有餓人。宣子與脯二朐，拜受而不敢食。問其故，曰臣有母，持以遺之。宣子更賜之脯二束，遂去。
【仙麟 冰鼠】葛洪《神仙傳》曰：王方平至蔡經家，與麻姑共設餚膳。擗脯而行，如巧犬百炙，雲是麒麟脯。東方朔《神異經》曰：北方有曾冰萬裏，厚百丈。有鼷鼠在冰下，食冰下草水。肉重萬斤，可以作脯。
【瓊枝 金矢】《楚辭》曰：折瓊枝以為羞。王逸注曰：羞，脯也。《周易》曰：齧幹脯，得金矢。王肅注曰：四體純陰卦，骨之象，骨在幹肉脯之象，金象，所以獲野禽以食之，反得金矢。君子於味必思其毒，於利必備其難。
【堯扇 紂林】王充《論衡》曰：堯庖廚中自生肉脯，如扇形，搖鼓生涼。《六韜》曰：紂以脯肉為林。
【正膂通幹 左朐右末】杜育菽賦曰：脯則正膂通幹，粗鹿肥麋。《禮記》曰：以脯修置者，左朐右末。鄭玄注曰：屈中曰朐。
賦
【唐陳子昂《麈尾賦》】天之浩浩兮，物亦芸芸；性命變化兮，如絲之紛。或以神好正直，天蓋默默；或以道惡強梁，天亦茫茫。此仙都之微獸，固何負而離殃。始居幽山之藪，食乎豐草之鄉；不害物以利己，不營利以同方。何忘情而委化，而伐情之不忘。卒罹綱以見逼，授庖丁而離傷；不以斯尾之有用，而殺身於此堂。為君雕俎之羞，廁君金盤之實；承主人之嘉慶，物件筵與寶瑟。雖信美於茲辰，詎同歡於疇昔。客有感之而歎曰：命不可思，神亦難測；吉凶悔吝，未始有極。借如天道之用，莫神於龍；受戮為醢，不知其兇。王者之瑞，莫聖於麟；遇害於野，不知其仁。神既不能自智，聖亦不能自知；況林棲而穀走，及山鹿與野麋。古人有言：天地之心，其間無巧，宜之則順，動之則夭。諒物情之不異，又何有於情矯？故曰：天之神明，與物推移；不為事先，動而輒隨。是以至人無己，聖人不知；子欲全身而遠害，曾是浩然而順斯。
餅第十七
敘事
《釋名》雲：餅，並也，搜麥面使合併也。胡餅，言以胡麻著之也。《說文》曰：餅，面餈也。揚雄《方言》曰：餅謂之飠乇，或謂之飠長，或謂之餛。徐暢《祭記》：五月麥熟薦新，起漱白餅。崔《四民月令》曰：立秋無食煮餅及水溲餅。崔鴻《前趙錄》曰：石季龍諱胡，改胡餅曰麻餅。
事對
【下乳 曼頭】範汪《祠制》曰：夏薦下乳餅霍，孟秋下雀瑞，孟冬祭下水引。盧諶《祭法》曰：春祠用曼頭、餳餅、髓餅、牢丸，夏秋冬亦如之；夏祠別用乳餅，冬祠用環餅也。
【面起 水引】蕭子顯《齊書》曰：永明九年正月，詔，太廟四時祭，薦宣皇帝面起餅。又曰：何戢為司徒左長史，太祖為領軍，與戢來往，數置歡宴。上好水引餅，戢令婦女躬自執事以設上焉。
【十字 一笥】王隱《晉書》曰：何曾尊豪累世，蒸餅上不作十字不食。《東觀漢記》曰：光武問第五倫曰：「聞卿為市掾，有人遺卿母一笥餅。知從外來，奪之，母遂探口，餅出之。」倫對曰：「實無此。眾人以臣愚蔽，故為出此言者也。」
【薄夜 亥日】荀氏《四時列饌傳》曰：春祠有曼頭餅，夏祠以薄夜代曼頭，無能作以白環餅。《雜五行書》曰：十月亥日食餅，令人無病。
【進壺公 遺王悅】葛洪《神仙傳》曰：壺公者，從遠方來賣藥，常懸一壺於坐上，每日入後，跳入壺。市掾費長房於樓上見之，知非常人也，身為掃除，並進餅。公令長房共跳入壺，但見樓觀五色，重門閣道，侍者數十人。謝綽《宋拾遺記》曰：琅琊王悅，少厲清操，亮有風檢，為吏部郎。鄰省有會同者，遺悅餅一甌。辭竟不受，曰：「所費誠復小小，然少來不欲當人之惠。」
【劉子揚知鹽 何平叔疑粉】皇甫謐《玄晏春秋》曰：衛倫以郎應會於京師，過予而論及於味。倫稱魏故侍中劉子揚食餅，知鹽生精味之至也。予曰：「昔師曠識勞薪，易牙別淄澠，子揚之妙抑末乎？」倫曰：「晉師曠易牙，古之精也；魏之子揚，今之妙，子何間焉？」錢啟《語林》曰：何平叔美姿儀，面絕白。魏文帝疑其著粉，後正夏月，喚來，與熟餅。既啖之，汗出，隨以朱衣自拭，色轉蛟潔。帝始信之。
賦
【束晰《餅賦》】若夫三春之初，陰陽交際，寒氣既消，溫不至熱。於是享宴，則曼頭宜設。炎律方回，純陽布暢，服飲冰，隨陰而涼。此時為餅，莫若薄夜。商風既厲，大火西移；鳥獸毨毛，樹木疏枝，餚饌尚溫，則起溲可施。玄冬猛寒，清晨之會，涕凍鼻中，霜凝口外，充虛解戰，湯餅為最。然皆用之有時，所適者也。苟錯其次，則不能斯善，其可以通冬達夏。終歲常施，四時從用，無所不宜，唯牢丸乎？爾乃重羅之面，塵飛白雪，膠黏筋<黍刃>，氵羔液濡澤。肉則羊膀豕脅，脂膚相半；臠如蜿首，珠連礫散。薑枝蔥本，萃縷切判，辛桂М末，椒蘭是灑，和鹽漉豉，攬和膠亂。於是火盛湯湧，猛氣蒸作；振衣振裳，握搦拊搏。面迷離於指端，手縈回而交錯；紛紛駁駁，星分雹落。籠無迸肉，餅無流面；姝偷冽敕，薄而不綻。弱似春綿，白若秋練；氣勃鬱以揚布，香飛散而遠遍。行人垂涎於下風，童僕空噍而邪盼；擎器者舐脣，立侍者乾咽。
序
【庾闡《惡餅賦序》】範子常者，嘗造予宿，霍雞為餅，遍食之。情甚虛，奇嘉之味不實，聊作《惡餅賦》以釋之：若乃董盧飛名於華肆，和均絕技於俗廛；王孫駭歎於曳緒，束子賦弱於春綿。色必霜葩雪皓，肉則錦爭雲嫻。
