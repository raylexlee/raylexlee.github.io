△卷七 地部下
湖第一
敘事
《廣雅》雲；湖，池也。《說文》雲：湖，大陂也。《風俗通》雲：湖，都也，流瀆四面所隈都也。《周官》：揚州，其浸五湖。按，張勃《吳錄》：五湖者，太湖之別名，以其周行五百餘裏，故以五湖為名。（虞翻又云：太湖有五道，別謂之五湖。）或說乙太湖、射貴湖、上湖、洮湖、（洮湖一名長塘湖，在義興。）氵鬲。湖為五湖。按，《國語》：吳越戰於五湖，直在笠澤一湖中戰耳，則知或說非也。《揚州記》曰：太湖一名震澤，一名笠澤，一名洞庭。（《史記》：三苗之國，左洞庭，左彭蠡。裴駰注云：今太湖中苞山。有石穴，其深洞無知其極者，名洞庭。洞庭對彭蠡，則知此穴之名，通呼洞庭。彭蠡即宮亭湖名也。《越絕書》：太湖週三萬六千頃，在吳興。）《荊州記》雲：宮亭即彭蠡澤也，謂之彭澤湖，一名匯澤。（在豫章郡。）青草湖，一名洞庭湖。（《荊州記》雲：因青草山為名。洞庭亦謂之太湖，在巴陵郡。）雲夢澤一名巴邱湖，凡此並昭昭尤著又廣大也。（居巢縣有巢湖、揚泉湖，吳郡有臨平湖、女墳湖，貿阝縣有黃金湖，山陰有鏡湖、回踵湖、蘭湖、華湖、魚湖、山陰湖，溧陽有長塘湖，阜陵有麻湖，建鄴有後湖，一名玄武湖、蔣陵湖、高湖，潯陽有招湖，無錫有射貴湖、屍湖、小湖、耆湖、乘湖、猶湖、招湖、譙湖、雍湖、昆湖。招湖即海鹽縣淪陷為也。江東有氵鬲湖，郢城有赤湖，蜀有白羊湖，山陽郡有樊梁湖、射陽湖、津湖，新安有白馬湖，常熟有赤山湖、夏架湖、丹陽湖、張昭湖。昭封婁侯，又因名婁湖、高平湖、太傅湖（太傅即謝安也）、著作簿湖、劉南蠻湖、侍中湖、張侯湖、葛塘湖、倪塘湖、庾冰湖，東陽有徐湖，永嘉有蔣公湖。自婁已下，謂皆獨擅一湖之利。武昌有長湖，琅邪有攝湖，錢塘有明聖湖、淮湖、承湖。承湖一名詔息湖。京口有醴湖、孟佐湖、半揚湖、龍日湖、劫亭湖、新豐湖，吳興有欣湖，武陵有丹坡湖，始興有滄湖。武原淪陷為當湖，又有洋湖、錡湖、梅湖，荊州有大井湖、高沙湖、大湖、馬骨湖、支湖、坡湖、赤湖、沔湖，酃縣有酃湖，南康有平湖，豫州有芍陂湖，南越有石湖，蘄春有菜黃湖，曲阿有後湖。王子年《拾遺記》：員嶠山有方湖。東方朔《神異經》雲：亶州有溫湖；北方有石湖，其水恆冰。）
事對
【青草 赤沙】盛弘之《荊州記》曰：巴陵南有青草湖，週迴數百里，日月出沒其中。湖南有青草山，因以為名。酈元注《水經》曰：澧水經南安縣，又東與赤沙湖會。湖水通江南注澧水也。
【荊藪 揚浸】劉澄之《荊州記》曰：華容縣東南有雲夢澤，一名巴邱湖，荊之藪也。《周記》曰：揚州其浸曰五湖。
【芍陂 笠澤】劉澄之《豫州記》曰：陵縣北有芍陂湖，魏將王陵與吳將張休交戰處。張勃《吳錄》曰：五湖者，太湖之別名。周行五百餘裏，故以名焉。《國語》曰：戰於五湖，此一湖中戰耳。笠澤即太湖別名。
【縣淪 城陷】趙曄《吳越春秋》：海鹽縣淪為招湖，徙居武原鄉，故越地也。幹寶《搜神記》曰：由權縣，秦時長水縣。始皇時童謠曰：「城門有血，城當隱沒為湖。」有嫗聞之，朝朝往窺。門將欲縛之，嫗言其故後，門將以犬血塗門。嫗見血走去。忽有大水欲沒。縣主簿令幹入白令，令曰：「何忽作魚？」幹曰：「明府亦作魚。」遂淪為湖。
【魚下 龍升】鄭緝之《永嘉記》曰：懷化縣有蔣公湖。父老傳雲：先代有祭祀祈請者，湖輒下大魚與之。《秦州記》曰：武都郡前有湖，義熙初有白龍於湖昇天者。
【銅船 金牛】劉欣期《交州記》曰：有一湖，去合流北四十里。至陰日，百姓樵捕，見銅船出水上，又有水牛在湖之中。劉道真《錢塘記》曰：明聖湖在縣南。父老相傳：湖中有金牛，古嘗有見其映寶雲泉，照耀流精，神化莫測。遂以明聖為名。
【分風 起雨】盛弘之《荊州記》曰：宮亭湖廟神甚有靈驗，途旅經過，無不祈禱。能使湖中分風，而帆南北。南康仁空山上有平湖，湖中艑底，浮在湖中動搖，便起風雨。
【秦憩 範遊】《錢塘記》曰：去邑十里有詔息湖。古老相傳：昔秦始皇巡狩，經途暫憩，因以詔息為名。《國語》曰：伍子胥諫吳王與我爭五湖之利，非越乎。及越滅吳，范蠡乃乘扁舟遊五湖。
【三山 五渚】劉澄之《豫州記》曰：城父縣有巢湖，湖週五裏。湖中有三山，湖南有四鼎山。《戰國策》曰：秦與荊戰，大破之，取洞庭五渚。《史記》曰：秦乘流而下漢，四日而至五渚。裴駰注：五渚在洞庭湖。
【石函 銅鬥】《吳志》曰：孫皓時，吳郡言臨平湖邊得石函。中有小石，青白色，刻上作皇帝字，改元為天璽。謝綽《宋拾遺》曰：張永開玄武湖石塚，上得一銅鬥，有柄。太祖訪之朝士，何承天曰：「此是新威鬥，王莽時，王公亡皆賜之。一在塚內，一在塚外。」於是江左唯有甄邯為大司徒，俄而又得一斗，復有石書，稱甄邯之墓。
【白鵝 頳鯉】劉澄之《揚州記》曰：新成縣東有俱山，山上有湖，湖中有白鵝一隻，時時飛來，不可常見。周景式《廬山記》曰：山頂有一窮湖，湖足頳鯉，皆傷剝。而又有一故扁槽，崇山峻遠，非舟楫所遊。豈深谷為陵，此物不與之而遷乎？
【龍目 馬骨】劉楨《京口記》曰：龍目湖，秦王東觀，親見形勢，雲此有天子氣，使赭衣徒鑿湖中長岡使斷，因改名丹徒。今水北注江也。盛弘之《荊州記》曰：雲杜縣左右有大、馬骨等湖，夏水來則渺漭若海，及冬涸則平林曠澤，四眺煙日。
【賣藥 浮舟】劉向《列仙傳》曰：東方朔者，楚人，漢武帝時為郎。後有見於會稽，賣藥五湖。《徐州先賢傳》曰：勾踐滅吳，謂范蠡曰：「吾將與子分國而有之。」蠡曰：「君行令，臣行意。」乃乘扁舟浮五湖，終不返。
【金銀塘 珠玉泉】伏滔《登故臺詩序》曰：夫差姑蘇臺，東有丹湖萬頃，內有金銀塘。陸賈《新語》曰：舜藏黃金於斬巖之山，捐珠玉於五湖之泉，以塞邪淫之路。
賦
【西晉楊泉《五湖賦》】餘觀夫主五湖而察其雲物，皇哉大矣，以為名山大澤，必有記頌之章，故梁山有奕奕之詩，雲夢有子虛之賦。夫具區者，揚州之澤藪也。有大禹之遺跡，疏川導滯之功，而獨闕然未有翰墨之美，餘竊憤焉。敢妄不才，述而賦之。其辭曰：浚矣大哉，於此五湖，乃天地之玄源，陰陽之所徂，上屬鬥牛之精，與雲漢乎同模。受三方之灌溉，為百川之巨都；居揚州之大澤，苞吳越之具區。南與長江分體，東與巨海合流。太陰之所毖，玄靈之所遊。追潮水而往還，通蓬萊與瀛洲。云云。
詩
【李顒《涉湖》】旋經義興境，頓棹石蘭渚；震澤為何在，今惟太湖浦。圓徑縈五百，ツ目渺無睹；高天淼若岸，長津雜如縷。窈窕尋灣漪，迢遞望巒嶼；驚飆揚飛湍，浮霄薄懸。輕禽翔雲漢，遊鱗憩中滸；黯藹天時陰，嶤岧舟航舞。憑河安可殉，靜觀戒徵旅。
【劉刪《泛宮亭湖》】回艫承氵瓜水，舉帆逐分風；氵養疑無際，飄搖似度空。檣烏排鳥路，船影沒河宮；孤石滄浪裡，匡山若霧中。寄謝千金子，安知萬裏蓬。
【陳陰鏗《度青草湖》】洞庭春溜滿，平湖錦帆張；源水桃花色，湘流杜若香。穴去茅山近，江連巫峽長；帶天澄迥碧，映日動浮光。行舟逗遠樹，度鳥息危檣；滔滔不可測，一葦詎能航。
文
【隋盧思道《祭氵巢湖文》】維開皇元年十二月朔甲子，具位姓名，遣某官，以清酌庶羞之饋，敬祭氵巢湖之靈，曰：泱漭澄湖，南服之紀；斜通海甸，旁帶江汜。深過百仞，潤逾九里；彭蠡莫儔，具區非擬。揚越不庭，多歷年紀；王師薄伐，六軍戾止。戒期指日，馬首欲東；常陰作，零雨其蒙。水氣朝合，天雲夜同；申之苦霧，繼以嚴風。途泥已甚，軌躅不通；有稽天罰，用沮元戎。唯夫百神受職，水靈為大，皇王禦宇，率土無外，當使日月貞明，天地交泰。雨師止其霖瀝，雲將卷其蔚薈。東渡戈船，南聳雕旆；收尉佗之黃屋，納孫皓之青蓋。然後革車旋軫，戎卒凱歌；楚俘霧集，冀馬星羅。無德不報，有酒如河：神之聽之，斯言匪蹉。
漢水第二
敘事
漢，楚水也。《周禮》：荊州其川江漢。按《水經注》及《山海經注》雲：漢水出隴坻道縣れ塚山，初名漾水，東流至武都沮縣，始為漢水。東南至葭萌，與羌水合。至江夏安陸縣，名沔水，故有漢沔之名。（即周昭王溺處也。）又東至音陵，合滄浪之水。（即屈原遇漁父之處。）又東過三澨，水觸大別山，南流而入江。（庾仲雍《漢水記》曰：漢水出廣漢，漾水出れ塚，東流至武都而與漢水合。沔水出武都沮縣，亦與漢水相合。）《尚書》稱：れ塚導漾，東流為漢。（孔安國注云：泉始出山為漾水，東南流為沔水，至漢中東行為漢水。）又東為滄浪之水，過三澨，至於大別，南入於江。東匯澤為彭蠡，東為北江，入於海。是也。（匯，回也。言漢水合大江，迴流入彭蠡澤。東北至南徐州，名為北江而入海。）
事對
【南紀 東流】《詩》雲：滔滔江漢，南國之紀。東流見敘事。
【沉碑 潛璽】酈元注《水經》曰：沔水東經萬山北。山下有潭，中有杜元凱好尚後名，作兩碑，並述己功。一碑在峴山，一碑沉此潭中，曰：千載之後，何知不深谷為陵。又《蜀志》：少府王謀等上言，前襄陽男子張嘉王休獻玉璽。璽潛漢水於深淵，暉景燭曜，璽光徹天。
【遇兕 截蛟】《紀年》曰：南昭王十六年伐楚荊，涉漢，遇大兕。盛弘之《荊州記》曰：沔水隈潭極深，先有蛟為害。鄧遐為襄陽太守，拔劍入水。蛟繞其足，遐自揮劍，截蛟數段，流血丹水，勇冠當時。於後遂無蛟患。
【近二別 過三澨】《左傳》曰：吳師伐郢，楚子當濟漢而陣，自小別至於大別。《杜釋地》曰：二別，近漢之名。過三澨見敘事。
【解珮 弄珠】《韓詩》曰：鄭交甫過漢皋，遇二女，妖服珮兩珠。交甫與之言曰：「願請子之珮。」二女解珮與交甫，而懷之。去十步，探之則亡矣。回顧二女亦不見。張衡《南都賦》曰：耕父揚光於清泠之泉，遊女弄珠於漢皋之曲。酈元注《水經》曰：漢水東經萬山北，山下水隈，雲漢女昔日遊處。
【鱣湍 龍泉】酈元注《水經》：漢水東經西城縣故城，為鱣湍，洪波漭蕩，氵崩浪雲。古耆舊言：有鱣魚奮望濤直上，至此曝腮，因以名湍焉。又曰：漢水經西城縣故城南，又東為龍泉。泉上有胡鼻山，石類胡人鼻，故也。下臨龍井渚，泉深數丈。
【碑潭 鐘岸】碑潭見沉碑注。孫巖《宋書》曰：漢中城固縣漢水岸際有異聲，如雷。俄頃岸崩，有銅鐘十二出自潛壤。體制既精，扣之清響。
【楚望 荊川】《左傳》曰：江漢沮漳，楚之望也。《周禮》曰：正南曰荊州，其川江漢，其浸潁淇。
【鯨灘 鮫潭】酈元注《水經》曰：漢水過西城縣，又東經鱉池而為鯨灘。鮫潭見上截鮫注。
【夢神 遊女】徐幹《喜夢賦》曰：昔嬴子與其交遊於漢水之上，其夜夢見神女。《毛詩》曰：南有喬木，不可休息；漢有遊女，不可求思。
【沉玉 亡劍】《左傳》曰：蔡昭侯為兩珮與兩裘以如楚，獻一珮一裘於昭王。子裳欲之，不與。三年止之，蔡侯歸，及漢，執玉而祝曰：「餘所濟漢而南者，有若夫川。」酈元注《水經》曰：襄陽故城，北枕沔水，昔張公遇害，亡劍於此。
【朝海 鬥江】《尚書》曰：江漢朝宗於海。《水經》：自沔與江合流，東過彭蠡澤。酈元引鄭玄雲：漢與江鬥，轉東成澤。
【含珠 隱玉】盛弘之《荊州記》曰：荊蘊玉以潤其區，漢含珠而清其域。左思《蜀都賦》曰：流漢湯湯，驚浪雷奔；望之天回，即之雲昏。水物殊品，鱗介異族；或藏蛟螭，或隱璧玉。
【配天漢 對月穀】配天漢見下蔡邕賦。酈元注《水經》曰：漢水右對月穀山，有月阪，有月川，於其中黃壤沃衍。
【黃金水 白石灘】《水經注》曰：漢水經大小黃金。南山有黃金峭，水北對黃金谷，有黃金戍。又曰：漢水又東經魏興郡之錫縣故城，北為白石灘。縣故春秋之錫穴地也。
【七軍沒 六師喪】《魏志》曰：徵南將軍曹仁守樊，蜀關羽攻樊。時漢水溢，於禁等七軍皆沒。《紀年》曰：周昭王十九年，天大а，雉兔皆震，喪六師於漢。
賦
【後漢蔡邕《漢津賦》】夫何大川之浩浩兮，洪流淼以玄清；配名位乎天漢兮，披厚土而載形。發源自乎れ塚，引氵養澧而東徵。納湯穀之所吐兮，兼漢沔之殊名；扌總畎澮之羣液，演西土之陰精。過曼山以左回兮，旋襄陽而南縈；切大別之東山兮，與江湘乎通靈。嘉清源之體勢，澹澹湲以安流；鱗甲育其萬類兮，蛟螭集以嬉遊；明珠胎於靈蚌兮，夜光潛乎玄洲；維神寶其充盈兮，豈魚龜之足收。
詩
【梁庾肩吾《奉和泛舟漢水往萬山應教》】桂棹架棠船，飄揚橫大川；映巖沉水底，激浪起雲邊。回岸高花發，春塘細草懸；陪歌承睿賞，接醴侍恩筵。誰雲李與郭，獨得似神仙。
【李百藥《渡漢水》】東流既氵弭々，南紀信滔滔；水激沉碑岸，波駭弄珠皋。含星映淺石，浮蓋下奔濤；溜闊霞光近，川長曉氣高；檣烏轉輕翼，戲鳥落風毛。客心既多緒，長歌且代勞。
【王師《渡漢水經襄陽》】導漾疏源遠，歸海會流長；延波接荊夢，通望邇沮漳。高岸沉碑影，曲漵麗珠光；雲昏翠島沒，水廣素濤揚。閱川已多歎，遐睇幾增傷；臨溪猶駐馬，望峴欲沾裳。喬木下寒葉，亭林落曉霜；山公不可遇，誰與訪高陽。
【宋之問《漢江宴》】漢廣不分天，舟移杳若仙；林虹映晚日，江鶴弄晴煙。積水浮冠蓋，搖風送管絃；嬉遊不可極，留恨此山川。
驪山湯第三
敘事
《博物志》雲：凡水源有石流黃，其泉則溫。或雲神人所暖，主療人疾。《辛氏三秦記》雲：驪山湯，舊說，以三牲祭乃得入，可以去疾消病。俗雲，秦始皇與神女遊而忤其旨，神女唾之則生瘡。始皇怖謝，神女為出溫泉而洗除。後人因以為驗。《漢武帝故事》雲：驪山湯，初始皇砌石起宇，至漢武又加修飾焉。（《水經注》雲：漁陽郡北有溫泉。《吳錄》雲：始興山出湯泉，零陵縣出溫泉。《丹陽記》雲：湯山出溫泉三所。《述徵記》雲：東萊郡出溫泉。《臨川記》雲：臨川縣出溫泉。《梁州記》雲：漢水南出溫泉。《荊州記》雲：新陽縣出溫泉，銀山縣出溫泉，耒陽縣出溫泉。《潯陽記》雲：雞籠山下出溫泉。《始興記》雲：靈泉源出溫泉。《幽明錄》雲：艾縣輔山出溫冷二泉。《博物志》雲：不周雲川之水溫如湯。凡諸溫泉，鹹能療疾，遠近歸之。）
事對
【如沸 若湯】周景式《廬山記》曰：主簿山在胡郎廟南數裏，山下有溫泉。穴口周圍一丈許，湧出如湯沸，冬夏恆熱。《梁州記》雲：漢水南有溫泉，周圍數千步。冬夏常沸湧若湯，其熱可熟雞子。未至二十里，便望見白氣沖天。
【爛鳥 遊魚】郭緣生《續述徵記》曰：東萊郡有溫泉，恆沸，鳥墜輒爛。《始興記》曰：靈水源有溫泉，湧溜如沸，時有細赤魚出遊，莫有獲者。
【溫谷 湯山】溫谷見下劉義恭詩。張勃《吳錄》曰：丹陽江乘縣有湯山，出溫泉三所。
【愈疾 流穢】袁山松《宜都山川記》曰：銀山縣有溫泉，注大溪。夏才暖，冬則大熱，上常有霧氣。百病久疾，入此水多愈。流穢見下張衡賦中。
【潮泉 神井】張僧監《潯陽記》曰：雞籠山下澗中有數十處累石，若有人功。水常深尺餘，朝夕輒有湧泉溢出如潮水，時刻不差。朔望尤大，號為潮泉，常如沸湯。神井見下張衡賦序。
【蠲慝 攘寒】蠲慝見下張衡賦中。江乘《地記》曰：縣東南四十里半湯泉，半溫半冷，共同一壑，謂之半湯泉。張勃雲：冷水夏濯，可以清暑；溫水冬浴，可以攘寒。
【湯雞 瀹卵】常璩《華陽志》曰：斯臾入南山洞溫水穴，冬夏常熱，其源可以湯雞豚。下湯澡洗，療宿疾。王廙《洛都賦》曰：雞頭溫水，魯陽神泉；不爨自沸，熱若焦然。爛毛瀹卵，煮絹濯鮮。瀹音藥。
【痊こ 保性】王廙《洛都賦》曰：痿瘵痱こ，浸之則痊；功邁藥石，勳著不言。保性見下張衡賦中。
【暄波 灼水】暄波見下劉義恭詩。酈元《水經注》曰：溫湯水出漁陽郡北山溫溪，即溫源也。廢疾者不能澡，以其過灼故也。
【溫濤 炎液】曹植《述行賦》曰：濯餘身於神井，偉溫濤之若焚。炎液見下劉義恭詩。
【分寒水 會冰泉】《臨陵縣記》雲：縣有溫泉，泉中有伏石分流。其陰清水常寒；其陽溫泉湧沸，飛霧如煙，雪霜無以敗其熱。劉義慶《幽明錄》曰：艾縣輔山有溫冷二泉，發源相去數尺。熱泉可煮雞豚，冷泉常若冰。雙流數丈而合。俱會於一溪。
【濯日月 飛煙霧】濯日月見下張衡賦。飛煙霧見上分寒水注。
【萃士女 邁藥石】萃士女見下張衡賦。邁藥石見上痊こ注。
賦
【後漢張衡《溫泉賦》】餘適驪山，觀溫泉，浴神井，美洪澤之普施，乃為賦雲：覽中域之珍怪兮，無斯之神靈；控湯谷於瀛洲兮，濯日月乎中營。蔭高山之北延，處幽屏以閑清。於是殊方跋涉，駿奔來臻；士女曄其鱗萃，紛雜還其如煙。亂曰：天地之德，莫若生兮。帝育蒸民，懿厥成兮。六氣淫錯，有疾癘兮。溫泉汨焉，以流穢兮。蠲除苛慝，服中正兮。熙哉帝載，保性命兮。
【魏曹植《述行賦》】尋曲路之南隅，觀秦政之驪墳；哀黔首之罹毒，酷始皇之為君。濯餘身於神井，偉溫濤之若焚。
詩
【唐高宗《過溫湯》】溫渚停仙蹕，豐郊駐曉旌；路曲回輪影，巖虛傳漏聲。暖溜驚湍駛，寒空碧霧經；林黃疏葉下，野白曙霜明。眺聽良無已，煙霞斷續生。
【宋劉義恭《溫泉》】秦都壯溫穀，漢京麗湯泉；炎德潛遠液，暄波起茲源。
【北齊劉逖《浴溫湯》】驪岫猶懷土，新豐尚有家；神井堪消癘，溫泉足蕩邪。紫苔生石岸，黃沫擁金沙；振衣殊未已，翻能停使車。
【越王貞《奉和過溫湯》】風輦騰宸駕，驪禦次乾遊；坎德疏溫液，山隈氵瓜暖流；寒氛空外擁，蒸氣沼中浮。林凋帷影散，雲劍蓋陰收。霜郊暢玄覽，參差落景遒。
【王德真《奉和過溫湯》】握圖開萬寓，屬聖啟千年；驪阜疏緹騎，驚鴻映彩旃。玉霜明鳳野，金陣藻龍川；祥煙聚危岫，態水溢飛泉。停輿興睿覽，還舉大風篇。
【楊思玄《奉和過溫湯》】豐城觀漢跡，溫谷幸秦餘；地接幽王壘，流分鄭國渠。風威肅文衛，日彩鏡雕輿；遠岫凝氛重，寒叢樹影疏。回瞻漢章闕，佳氣滿宸居。
【鄭義真《奉和過溫湯》】洛川方佇蹕，豐野暫停鑾；湯泉恆獨湧，溫穀豈知寒。漏鼓依巖畔，相風出樹端；嶺煙遙聚草，山月迥臨鞍。日用誠多幸，天文遂仰觀。
序
【周庾信《溫湯碑序》】咸池浴日，先膺綠甲之圖；砥柱浮天，始受玄夷之命。仁則滌蕩埃氛，義則激揚清濁；勇則負山餘力，弱則鴻毛不勝。仲春則榆莢同流，三月則桃花共下，其色變者流為五雲之漿，其味美者結為三危之露。煙青於銅浦，色白於鉛溪。非神鼎而長沸，異龍池而獨湧。洗胃湔腸，興羸起瘠。秦皇餘石，仍為雁齒之階；漢武舊陶，即用魚鱗之瓦。豈獨醴泉消疾，聞乎建武之朝；神水蠲こ，在乎鹹康之世。
銘
【周王褒《溫湯銘》】挺此溫谷，驪邱之陰；白上徹，丹砂下沉。華清駐老，飛流瑩心；穀神不死，川德愈深。
昆明池第四
敘事
《廣雅》雲：沼，池也。《說文》雲：池者，陂也。從水它聲。《風俗通》雲：孫子有金城湯池之說，後人因此開地為池，以養魚鱉。按《漢書》及《西京雜記》：昆明池，漢武帝元狩三年所穿也。初漢欲求身毒國，為昆明夷所閉。昆明有滇池，方三百里，名曰滇河。漢將伐昆明以通身毒，使謫卒伐棘上林，象滇河作昆明池，以習水戰。池周圍四十里。（漢武帝平昆明夷，以其地為益州郡。其滇水源深廣，末反淺狹，有似倒流，故曰滇河。潘嶽《關中記》曰：昆明，漢武習水戰也。中有靈沼神池，雲堯時理水訖，停舟此池，蓋堯時已有沔池。漢代因而深廣耳。曹毗《志怪》雲：漢武鑿昆明池，極深，悉是灰墨，無復土，舉朝不解。以問東方朔，朔曰：「臣愚，不足以知之，可試問西域胡人。」帝以朔不知，難以移問。至後漢明帝時，外國道人入來洛陽，時有憶方朔言者，乃試以武帝時灰墨問之。胡人雲：「經雲：天地大劫將盡，則劫燒。此劫燒之餘。」乃知朔言有旨。）池中有戈船、樓船，各數百艘。樓船上建樓櫓，戈船上建戈矛。四角悉垂幡旄，旌葆麾蓋，照燭涯涘。又作二石人，東西相對，以象牽牛織女。又刻石為鯨魚，每雷雨，魚常鳴吼，尾皆動。漢代祭以祈雨，有驗。至昭帝幼沖，不復習戰。於中養魚，以給諸陵祠。餘付長安，魚乃賤。（《三秦記》：秦始皇作長池，張渭水東西二百里，南北二十里，築土為蓬萊山，刻石為鯨魚，長二百丈。秦又有蘭池、鎬池。醴有，即明天子璧池。穆天子西征，有玄池、瑤池、樂池，與西王母宴所。漢有建章宮太液池，中築方丈瀛洲，象海中神山。春二月黃鵠下池中。未央宮有滄池，中築漸臺。王莽死其上。漢上林有池十五所。承露池、昆靈池、池中有倒披蓮、連錢荇、浮浪根菱。天泉池，上有連樓閣道，中有紫宮。戟子池、龍池、魚池、牟首池、蒯池、菌鶴池、西陂池、當路池、東陂池、太一池、牛首池、積草池，池中有珊瑚，高丈二尺，一本三柯，四百六十條，尉佗所獻，號曰烽火樹。糜池、含利池、百子池，七月七日臨百子池，作於闐樂，樂畢，以五色縷相羈，謂為連愛。東漢有九龍池、禦龍池、靈芝池、白石池、濯龍池、天泉池。魏在鄴有淥水池、瓊華池、疏圃池、玄武池、靈芝池；在洛有天泉池，池中築九華臺、流杯池、幽泉池、陰流池、鳴鶴池。吳有太子池，孫權子和築，至晉明帝呼為太子池。西晉有含利池、都亭池、靈芝池、汜池，張載作賦者，潛靈池、淥池。東晉有清遊池、流杯池。宋有天泉池、華林池，池有雙蓮同幹，芙蓉異花並蒂。紂有酒池。齊景公有昭華池。後梁有靈泉池。後魏有鴻雁池、流化池。後燕有清涼池。前梁有閑豫池，池有龍影五彩，鑄銅龍於其上。南燕有申池，赫連勃勃有淥漣池。大梁有蓬池。襄陽有習氏魚池，山簡所遊者；荊州有蔡子池；臨沅縣有明月池；益州有萬歲池、天井池、千秋池、雙龍池、邛池；州有幹將池、華曲池；於潛有蛟龍池。）
事對
【神池 靈沼】並見上敘事注。
【開地 伐棘】並見敘事。
【珠濱 金堤】潘嶽《關中記》曰：漢武習水戰，作昆明池。人釣魚綸，絕而去，夢於帝求去其鉤。明日帝戲於池，見魚銜索，帝取其鉤放之。間三日復遊，池濱得珠一雙。帝曰：「豈非昔魚之報也。」張衡《西京賦》曰：乃有昆明靈沼，黑水玄；周以金堤，樹以柳杞；豫章珍館，揭焉中峙。
【湯谷 虞泉】潘嶽《西征賦》曰：乃有昆明池乎其中，湯湯浣浣，漾淵漫，浩若河漢，日月麗天，出入乎東西。朝似湯穀，夕類虞泉。昔豫章之名宇，披玄流而特起；儀景星於天漢，列牛女以雙峙。
【玄流 黑水】玄流見上湯穀注中。黑水見上金堤注中。
【漢宇 堯舟】《漢書》曰：漢武大修昆明池，列館環之。班固《西都賦》曰：集於豫章之宇，臨於昆明之池。堯舟見上敘事注。
【刻石 儀星】刻石見敘事。儀星見上虞泉注。
【名宇 珍館】名宇事見上湯穀注中。珍館事見上金堤注中。
【習戰 肄師】習戰事見上珠濱注中。《魏志》曰：太祖還鄴，作玄武池以肄舟師。潘嶽《西征賦》曰：乃有昆明池乎其中，伊茲池之肇穿，肄水師於荒服。肄音異，習也。
【錦繡陂 柳杞堤】班固《西都賦》曰：集於豫章之館，臨乎昆明之池。茂樹蔭蔚，芳草被堤；蘭茞發色，曄曄猗猗；若ゼ錦布繡，燭輝乎其陂。柳杞堤見上金堤注。
【象滇 儀漢】《漢書》雲：漢求身毒國，而為昆明所閉。昆明國有滇河，方三百里。漢欲伐昆明，象滇河鑿池，名曰昆明池。其滇河水源深廣，末反淺狹，有似流，曰故滇。儀漢事見上虞泉注。
【豫章館 劫燒灰】豫章館見上金堤注。劫燒灰見上敘事注。
【升採鱗 浮文鷁】班固《典引》曰：擾緇文皓質於郊，升黃輝採鱗於沼。司馬相如《子虛上林賦》曰：怠而後遊於清池，浮文鷁，揚旌旗。
【出入日月 吐納雲霧】張衡《西京賦》曰：乃有昆明靈沼，黑水玄，日月於是乎出入，象扶桑與濛汜。張載《濛汜池賦》曰：幽瀆滂集，潛流獨注。淡淡灃沛，更來迭去；仰承河漢，吐納雲霧。
詩
【唐太宗《冬日臨昆明池》】石鯨分玉溜，劫燼隱平沙；柳影冰無葉，梅心凍有花。寒野凝朝霧，霜天散夕霞；歡情猶未極，落景遽西斜。
【周庾信《和炅法師遊昆明池》】秋光麗曉天，鷁舸泛中川；密菱鄣浴鳥，高荷沒釣船。碎珠縈斷菊，殘絲繞折蓮；落花催鬥酒，棲烏送一弦。
【隋江總《秋日昆明池》】靈沼蕭條望，遊人意緒多；終南雲影落，渭北雨聲過。蟬噪金堤柳，鷺飲石鯨波；珠來昭似月，織處寫成河。此時臨水歎，非復採蓮歌。
【隋薛道衡《秋遊昆明池》】灞陵因靜退，靈沼暫徘徊；新船木蘭楫，舊宇豫章材。荷心宜露泫，竹徑重風來；魚潛疑刻石，沙暗似沉灰。琴逢鶴欲舞，酒遇菊初開；羈心與秋興，陶然寄一杯。
【隋虞茂《賦昆明池一物得織女石》】隔河圖列宿，清漢象昭回；支機就鯨石，拂鏡沉池灰。船疑海槎渡，珠似客星來；所恨雙娥斂，逢秋遂不開。
【隋元行恭《秋遊昆明池》】旅客傷羈遠，樽酒慰登臨；池鯨隱舊石，岸菊聚新金。陣低雲色近，行高雁影深；欹荷瀉圜露，臥柳橫清陰。衣共秋風冷，心學古灰沉；還似無人處，幽蘭入雅琴。
【李百藥《和許侍郎遊昆明池》】神池望不極，滄波接遠天；儀星似河漢，落景類虞泉。年深平館宇，道泰偃戈船；差池下鳧雁，掩映生雲煙。浪華開已合，風文直且連；稅馬金堤外，橫舟石岸前。羽觴傾綠蟻，飛日落紅鮮；積水浮深智，明珠曜雅篇。大鯨方遠系，沉灰獨未然；知君嘯儔侶，短翮徒聯翩。
【任希古《和七月七日遊昆明池》】秋風始搖落，秋水正澄鮮；飛眺牽牛渚，激賞鏤鯨川。岸珠淪曉魄，池灰斂曙煙；泛槎分瀉漢，儀星別構天。雲光波處動，日影浪中縣；驚鴻結滿弋，遊鱗入壯筌。萍葉疑江上，菱花似鏡前；長林代輕幄，細草即芳筵。文華開翠岱，筆海控清漣；不挹蘭樽聖，空仰桂舟仙。
【沈佺期《奉和晦日幸昆明池》】法駕乘春轉，神池象漢回；雙星遺舊石，孤月隱殘灰。戰鷁逢時去，恩魚望幸來；岸花緹騎繞，堤柳幔城開。思逸橫汾唱，歌流宴鎬杯；微臣雕朽質，羞睹豫章材。
冰第五
敘事
《說文》雲：冰，水堅也。《韓詩說》雲：冰者，窮谷陰氣所聚，不泄則結而為伏陰。《易》曰：履霜堅冰，陰始凝也。《詩》雲：二之日鑿冰衝衝，三之日納於淩陰。二之日，夏之十二月；三之日，夏之正月。（周以十一月為正。二之日當夏正十二月也，三之日當夏之正月。）衝衝，聲也。淩陰，冰室也。十二月之時，天地大寒，水化為冰。鑿取堅冰，至正月納藏於室之中。人君春夏祭祀，及其常食。卒有凶事則得以斂。人臣無冰室其終卒，君錫之以冰。故《左傳》雲：日在北陸而藏冰西陸，朝睹而出之，其藏冰也。深山窮谷，固陰Ё寒，於是乎取之，其出之也。朝之祿位賓客喪祭，於是乎用之，其藏之也。黑牡黍，以享司寒，其出之也。桃弧棘矢，以除其災，祭司寒而藏之，獻羔而啟之，火出而畢賦。自命夫命婦，至於老疾，無不受冰。夫冰以風壯而以風出，其藏之也周，其用之也遍，則冬無愆陽，夏無伏陰，人不夭劄，是也。《風俗通》雲：積冰曰淩，冰壯曰凍，冰流曰澌，冰解曰泮。
事對
【象玉 比珠】曹植《七忿》曰：素冰象玉，敘可磨蕩；結土成龍，遭雨則傷。比珠見下顧凱之賦。
【冬壯 春釋】《禮記》曰：孟冬之月，冰始凍；仲冬之月，冰益壯，地始坼。《淮南子》曰：夫水向冬則凝而為冰，迎春則釋而為水，冰水施易乎前後。
【六尺 百丈】《漢書》：晁錯上書曰：「胡貉之地，積陰之處；木皮三寸，冰厚六尺。」東方朔《神異經》曰：北方有冰萬裏，厚百丈，鼷鼠在冰下土中焉。其毛長八尺，可為褥，卻風寒。
【霜堅 風壯】並見敘事。
【水復 泉Ё】《毛詩注》曰：冰盛水復，則命取冰于山林。張衡《思玄賦》曰：行積冰之皚皚，清泉Ё而不流。
【北方鼠 東海蠶】北方鼠見上百尺下。王子年《拾遺記》曰：東海員嶠山有冰蠶，長七寸，有鱗角。以霜雪覆之，始為繭。其色五彩，織為文錦，入水不濡，投火不燎。
【魚負 鳥覆】《易通卦驗》曰：大雪魚負冰。鄭康成注曰：負冰，上近冰也。《毛詩》曰：誕寘之寒冰，鳥翼覆之。
【覆霜 積雪】履霜見敘事。《楚辭》曰：桂棹兮曳，斫冰兮積雪。王逸注曰：遭天盛寒，斫斫冰凍，紛然如雪。言己勤苦。
【夕飲 朝餐】《莊子》曰：朝受命而夕飲冰，我其內熱歟。謝靈運《苦寒行》曰：樵蘇無夙飲，鑿冰煮朝餐；悲矣采薇唱，苦哉有餘酸。
【夏蟲疑 春魚上】《莊子》曰：夏蟲不可以語於冰者，篤於時也；曲士不可以語於道者，束於教也。孫綽《天臺山賦》曰：哂夏蟲之疑冰，整輕翮而思矯。《禮記》曰：立春之日，東風解凍；又五日蟄蟲始振；又五日魚上冰。風不解凍，號令不行；魚不上冰，兵甲不藏。
【河流澌 海結淩】薛瑩《後漢書》曰：光武至薊上，王郎使兵至。上發薊，晨夜馳騖，至下曲陽滹沱河。導吏還言，河流澌，無船不可渡。遣王霸往視，實然。霸念恐驚眾，即還曰：「冰牢可渡，比至冰可乘。」帝遂得渡滹沱河。王隱《晉書》曰：慕容晃上言：正月十二日，躬徵平郭。遠假陛下天地之威，將士竭命，精誠感靈，海為冰結淩，行海中三百餘裏。臣問故老，初無海冰之歲。
【闔廬室 琅邪井】《越絕書》曰：吳閶門外郭中家者，闔廬冰室。薛瑩《後漢書》曰：靈帝光和六年冬，北海東萊琅邪井冰厚丈餘。
【後稷鳥 王祥魚】《史記》曰：姜原為帝嚳元妃，出野見巨人跡，歆然悅欲踐之。踐而身動，如孕期而生子。以為不祥，棄渠冰上。飛鳥以其翼覆薦之。臧榮緒《晉書》：王祥，字休徵，後母朱氏思生魚。於時河水冰堅，祥朝朝冒厲風，於涯伺魚。一朝忽冰開小穴，有雙鯉跳出。
【夏頒秋刷 藏周用遍】《周禮》曰：祭祀供冰鑒，賓客供冰，大喪供夷盤冰。夏頒冰，掌事秋刷。鄭玄注曰：暑氣盛，王以冰頒賜，則王為之刷清也。秋涼，冰不可用，以清除其室也。《左傳》曰：夫冰以風壯而以風出，其藏之也周，其用之也遍。杜預注曰：周，密也，遍及老疾也。
賦
【西晉庾倏《冰井賦》】嘉陰陽之博施兮，美天道之廣宣；萬物雜而無越兮，不易類以相干。或專陽負暑兮，或固陰Ё寒；途雖殊而同歸兮，信協德而俱延。於是孟冬之月，羣陰畢升，霜雪紛其交淪兮，流波結而成淩；啟南墉之重隩兮，將卻熱以藏冰。山人是取，縣人是承。納幽宮之邃宇兮，靜恬淡以清徵；抱堅精之玄素兮，發川靈而長凝。於是寒往暑來，四時代序；帝將攘患，炎災是禦。乃命有司，啟彼潛戶；寒風慘悴，比焉清暑。格炎靈之恣曜兮，摧盛陽之暴怒；弭和春之淒風兮，遏溫夏之苦雨。保百姓之艱難兮，俾羣生之寧處。乃至股肱或虧，卿士殞喪，寧神扇暑，肅厲清涼。用處兇禮，無失典常。美厚德之兼愛兮，乃惠存以及亡。
【東晉顧凱之《冰賦》】連綿絡幕，乍結乍無；翕然靈化，得漸已粗。緗白隨川，方圓隨渠；義剛有折，照壺則虛。託形超象，比朗玄珠；一宗理而常全，經百合而彌切。轉若驚電，照若澄月；積如累空，泮若墮節。臨堅投輕，應變縷裂；瓊碎星流，精練清越。
詩
【後梁沈君攸 《詠冰應教》】日華照冰彩，灼爍自相明；陰潭欲半解，陽岸已全輕。未釋苔文隱，將銷草氣生；稍得觀魚上，非獨見狐驚。儻逢魏後術，當驗可為城。
篇
【富嘉謩《明冰篇》】北陸蒼茫河海凝，南山闌幹晝夜冰，素彩峨峨明月升，深山窮穀不自見，安知採斫備嘉薦。陰房固Ё掩寒扇，陽春二月朝始暾；春光潭陁度千門，明冰時出禦至尊。彤庭赫赫九儀備，腰玉煌煌千官事；明冰畢賦周在位，憶昨沙朔寒風漲。昆侖長河冰始壯，漫汗{山陵}侖積亭障。邕邕鳴雁江上來，禁苑池臺冰始開，搖春涵綠映樓臺。豳歌七月王風始，明冰藏用照物軌，四時不忒千萬祀。
井第六
敘事
《釋名》雲：井，清也，泉之清潔者也。《易傳》雲：井，通也，物所通用也。《禮記》雲：井及閘、戶、竈、中溜，為五祀。《世本》雲：伯益作井，亦云：黃帝見百物，始穿井。（《周書》：黃帝穿井。）《說文》雲：八家為井。象構幹形。（又，《墨子》雲：二舍共一井。）《風俗通》雲：井者，法也，節也。言法制居人，令節其飲食，無窮竭也。久不渫滌為井泥，（《易》雲：井泥不食，泥去聲。）不停汙曰井渫，（音泄。《易》雲：井渫不食。）滌井曰浚井，水清曰冽井。（《易》雲：井冽寒泉。）甃，聚磚修井也。（《易》雲：井甃無咎。）井有天井、坎井、（《孫子兵法》雲：地陷曰天井。又云：坎井之蛙，不知江海之闊。）火井、雲井、（《異說》雲：臨邛縣火井。漢室之盛則赫熾；桓靈之際，火勢漸微，諸葛孔明一窺而更盛。至景曜元年，人以燭投即滅。其年蜀並於魏。《洞冥記》雲：長安東七萬裏有雲山，山頭有井，雲從中出。若土德王則黃雲出，火德王則赤雲出，水德王則黑雲出，金德王則白雲出，木德王則青□出。）。風井、金井、鹽井、冰井、（《荊州記》曰：風井，夏則風出，冬則風入。又云：益陽縣有金井數百。古老傳，有金人以杖量地，輒便成井，意者疑是昔人採金，謂之金井。《漢書》雲：蜀多鹽井，羅褒以鹽井富。《後漢書》：琅邪有冰井，厚丈餘。）浪井、粉井、雲母井、（《瑞應圖》曰：王者清淨則浪井出。《廣志》雲：臨邛有粉井，得水汰粉則益光。《嵩高記》雲：少室山有雲母井，出雲母。）藻井（一名方井）、（《風俗通》雲：堂殿上作，以象東井，藻水草，所以厭火。魯靈光《殿賦》曰：圓泉方井，反植荷渠。）腐井、甘井、沸井、軍井、家井。（《楚辭》雲：淹芳芷於腐井，井腐臭也。《莊子》雲：直木先伐，甘泉先竭。《丹陽記》雲：句容縣有沸井，亦曰沸潭。《周禮》曰：挈壺氏以令軍井。）
事對
【金瓶 瑤甕】《古舞歌詩》曰：淮南王，自言尊，百尺高樓與天連；後園鑿井銀作牀，金瓶素綆汲寒漿。瑤甕見下郭璞賦。
【玉檻 球欄】《山海經》曰：海內昆侖墟，在西北，帝之下都，高萬仞。上有九井，以玉以檻。郭璞注曰：檻，欄也。王廙《洛都賦》曰：玉井球闌，嶷若積霜；正殿雙翼，是曰雨堂。
【玉羊 金鳥】《韓詩外傳》曰：魯哀公使人穿井，二月不得泉。得一玉羊，哀公甚懼。孔子曰：「聞水之精為玉，土之精為羊。此羊肝乃土爾。」哀公使人殺羊，其肝即土也。劉敬叔《異苑》曰：蘭陵昌慮縣郢城有華山，山上有井。有鳥巢其中，金喙黑色而團翅。此鳥見則大水。井又不可窺，窺者不盈一歲輒死。
【綺欄 玉甃】魚豢《魏略》曰：明帝九龍殿前，為玉井綺欄。玉甃見下江逌賦。
【舀蛙 穀鮒】《莊子》曰：舀井之蛙謂東海鱉曰：「吾樂歟。吾跳梁於井幹之上，休乎缺甃之涯，舀井之樂亦至矣，奚不來觀乎？」東海之鱉左足未入，右膝已縶矣。《易》曰：井穀射鮒甕敝漏。
【無禽 有魚】《易》曰：井泥不食，舊井無禽，時舍也。《易 災候》曰：井中有魚，似蟲出流，若當井沸五色玄珠。
【八家 二舍】《說文》曰：八家一井，象構幹形，甕象也。《墨子》曰：備城五十步一井，屏周垣之，高八尺。又曰：二舍共一井。
【桐生 桃落】魏明帝《猛虎行》曰：雙桐生空井，枝葉自相加；通泉浸其根，玄雲潤其柯。師曠《問天老》曰：人家忌臘日殺生，於堂上有血光，一不祥；井上種桃，花落井中，二不祥。
【投轄 潛鼎】《漢書》曰：陳遵每大飲賓客滿堂，輒閉門，取客車轄投井中。孔融告昌安縣教曰：「邑人高幼，自言闢得井中鼎，夫鼎久潛於井，得之休明，雖小重也。」黃耳金鉉，利貞之象。國遭凶荒，彝器出。或者明以饗人。
【投璽 得鐘】張勃《吳錄》曰：初漢黃門張讓等劫天子，北至河上，掌璽投井中。及平頓洛陽，城南甄宮有井，五色氣出。孫堅命浚井，得漢傳國璽。臧榮緒《晉書》曰：晉王將即祚，郭璞佔國家徵，得豫之暌。按卦會稽郡當出鐘，應在人家井得之。後會稽剡縣人陳清，在井中得一鐘，形制尤精也。
【負缶 抱甕】劉向《說苑》曰：衛有五丈夫，負缶入井，灌韭終日一區。鄧析過，下車教曰：「為機，重後輕前，命曰桔槔，終日溉百區。」五丈夫曰：「吾聞師言，有機智之巧，必有機智之心，我不為也。」《莊子》曰：子貢過漢陰，一丈夫方為圃畦，鑿隧而入井，抱甕而出。子貢曰「有機於此，日浸百畦。」圃者笑曰：「夫有機事，必有機心，吾羞不為也。」
【老子廟 神農社】劉義慶《幽明錄》曰：襄邑縣南瀨鄉，老子之舊鄉也。有老子廟，廟中有九井，能潔齋入祠者。水溫清，隨人意念。《瀨鄉記》曰：老子廟中有九井，汲一井，餘井水皆動。盛弦之《荊州記》曰：隋郡北界有厲鄉村，村南有重山，山下有一穴。父老相傳雲：神農所生林，西有兩重塹，內有周圍一頃二十畝地，中有九井。神農既育，九井自穿。又云：汲一井則眾井水動。即以此為神農社，年常祠之。皰犧生乎陳，神農育乎楚，考籍應圖，於是乎在。
【重華窘 漢祖厄】《史記》曰：瞽瞍使舜穿井，與象共下石填井，舜為匿穴傍出。郭璞《井賦》曰：怪季桓之穿費兮，乃獲羊於土缶；重華窘而龍化兮，子求鑒以忘醜。戴延之《西征記》曰：板渚津，津南原上有厄井。父老雲：漢祖與楚戰，敗走逃此井。追軍至，見兩鳩從井中出，故得免厄，因名厄井。
【泥不食 甘先竭】《易》曰：井泥不食，舊井無禽，時舍也。《莊子》曰；孔子圍陳蔡，太公往吊之曰：「子幾乎直木先伐，甘泉先竭。」
賦
【西晉《孫楚賦》】倚崇丘以鑿井兮，臨斥澤之淫ㄜ；苦行潦之滓濁兮，靡清流以自娛。乃喟爾而有感兮，率鄰左之數夫；脈厥土以興泉兮，登甘醴於玄虛。體象圓川，下貫五仞，幽泉騰湧，津澤傍潤，抱甕而汲。不設機引，絕彼淫飾，安此璞慎，俗尚其華。我篤其信，既處涅而不緇，又磨之而不磷，雖矢之而無妄，實遊心於大順。
【東晉《郭璞賦》】益作井，龍登天；鑿后土，洞黃泉。潛源洊臻，涓涓；幽溟圓氵亭，氵熒洞深玄。爾乃冠玉檻，甃鱗錯，鼓鹿廬，彈勁索；飛輕裾之繽紛，手爭騖而互搦。長累委蛇以曾縈兮，瑤甕龍騰而灑激；氣霧集以杳冥兮，聲雷駭而氵崩氵爵。
【東晉《江逌賦》】惟大樸之既判兮，聖應務以表靈；演八卦以極用兮，運五材以贊生。鑽丹暉於金石兮，引黃泉乎杳冥；巽下火而鼎立兮，木上水而井成。於是大制既契，物遵其微；阡逵瓜分，廬宅星列。修家給之永用，鑿階庭而制穴；穿重壤之十仞兮，構玉甃之百節。營之不日，既汲既渫；潛流炤炤，寒泉冽冽。含七德以幾道兮，盡眾善而莫伐。
【東晉《王彪之賦》】考五材之物化，寂冥感而資靜；水帶地而壤潤，月流天而宵炯。燧鑽木而發火，益穿坤而構井；摹玄羲之靈爻，仰東宿之飛景。步土脈，測水泉，方欄結，鹿廬懸。下沉瓶而互汲，飛纖綆而幽牽。於是杳黃壚之邃，鮮潤下之潔；澄瀾恬以清氵亭，泓冷朗以寥戾；協太陰以化液，體上善以流惠。
詩
【梁範雲《悲廢井》】因舊未嘗改，緣甘故先竭；曆稔久無禽，一朝見開渫。泌泉既斯湧，短綆將焉設；已獲丁氏利，方見管公糸。
【又《賦得詠井詩》】乃鑒長秋曲，有浚廣庭前；即源已為浪，因方自成圓。兼冬積溫水，疊暑泌寒泉；不甘應未竭，既涸斷翔。
【梁湯僧濟《渫井得金釵》】昔日倡家女，摘花露井邊；摘花還自插，照井還自憐。窺窺終不罷，笑笑自成妍，寶釵於此落，從來非一年。翠羽成泥去，金色尚如鮮；此人今不在，此物今空傳。
【後周宗懍麟《趾殿詠新井》】當為醴泉出，先令浪井開；銅新九龍殿，石勝淩□臺。
【鄭翼過《嚴君平古井》】嚴平本高尚，遠蹈古人風；賣卜城都，流名大漢中。舊井改人世，寒泉久不通；年多既罷渫，無禽乃遂空。如何屬秋氣，唯見落雙桐。
【蘇味道《詠井》】玲瓏映玉檻，澄澈瀉銀牀；流聲集孔雀，帶影出墳羊。桐落秋蛙散，桃舒春錦芳；帝利終何有，機心庶此忘。
頌
【宋孔甯子《井頌》】天高聽卑，載厚流謙；揮鋒既擊，跪拜亦沾。惟益有作，德遠事兼；明王用汲，人具爾瞻。
橋第七
敘事
《釋名》雲：橋，水梁也。《爾雅》雲：梁莫大於溴梁。郭璞注：梁即橋也。或曰：梁石橋也。石槓（音江。）謂之彳奇，（音寄。）亦石橋也。《廣志》雲：獨木之橋曰榷，（音角）亦曰彳勺。（音灼。榷，水上橫一木為渡。彳勺，今謂之略彳勺。）《說文》曰：楚人謂橋為圮。（音夷。）凡橋有木樑、石樑；舟梁謂浮橋，即《詩》所謂造舟為梁者也。（造，至也。謂從舟至舟，相編為橋。）周文王造舟於渭。秦公子針奔晉，造舟於河。（在蒲阪夏陽津，今蒲津浮橋是其處。）秦都鹹陽，渭水貫都，造渭橋及橫橋，南渡長樂宮。漢作便橋，以趨茂陵，（對便門作橋，故亦謂之便門橋。）並跨渭，以木為梁。漢又作霸橋，以石為梁。（長安又有飲馬橋。洛陽魏晉以前，跨洛有浮橋；洛北富平津，跨河有浮橋，即杜預所建。又有車馬橋。鄂阪有黃橋，吳有朱雀橋，歷晉逮王敦反後改為乘雀橋。又有枝橋、羅落橋、張侯橋（張昭所造，故名之。）又有赤蘭橋、白虎橋、雞鳴橋。蜀有七橋：一沖裡橋，二橋，三江橋，四萬裏橋，五夷裡橋，六{卞}橋，七長升橋（雲李冰造，上應七星。）又有雁橋、漢安橋（廣一里半）。又有陰平橋、昇仙橋（相如題者）。襄陽有木蘭橋，一名豬蘭橋；雀鼠谷有魯班橋，上方有鬼橋；陝城有鴨橋；清河有呂母橋；章安有赤蘭橋，上虞有百官橋；仇池有博山橋、覆津橋、鹿角橋，泗水有石橋，張良遇黃石公處也；東海有石橋，秦始皇造，欲過海也；後涼有通順橋，在敦煌；後燕有五丈橋。此皆晉魏已前昭昭尤著也。）
事對
【造舟 鞭石】造舟事見上敘事中。《齊地記》曰：秦始皇作石橋，欲渡海觀日出處。舊說始皇以術召石，石自行。至今皆東首，隱軫似鞭撻瘢，勢似馳逐。
【飛洛 浮河】成公綏《洛禊賦》曰：飛橋浮濟，造舟為梁。《春秋後傳》曰：赧王三十八年，秦始作浮橋於河。
【舉杯 受履】王隱《晉書》曰：杜預啟河橋於富平津。眾論以為，殷周所都，經聖賢而不作者，必不可故也。預曰：「造舟為梁，則河橋之謂也。」遂作橋成。上從百官臨會，舉杯勸杜預曰：「非君此橋不立也。」預曰：「非陛下之明，臣亦不獲奉成聖制。」《史記》曰：張良嘗遊下邳圯上。有一老父衣褐至良所，直墮其履圯下，顧謂良：「孺子下取履。」良因長跪授之。父以足納履，笑去。作期來，雲孺子可教。徐廣注曰：圯，橋也。
【潛犀 陷馬】常璩《華陽國志》曰：蜀郡蒲江有七橋，直西門鄲江曰沖裡橋，西南石牛門曰，下石犀所潛泉也。《魏志》曰：景元四年伐蜀，鐘會先命牙門將許儀在前理道，會在後行。而橋穿陷馬足，於是斬儀。
【蒼蛟 白獺】祖臺上《志怪》曰：義興郡溪渚長橋下有蒼蛟，吞啖人。周處執劍橋側伺，久之遇出。於是懸自橋上投下蛟背，而刺蛟數創，流血滿溪，自郡渚至太湖句浦乃死。周處《風土記》曰：陽羨縣前有大橋，下有獺。將有兵動，獺出穴口，西向而嗥。
【河厲 溴梁】段國《沙洲記》曰：吐谷渾於河上作橋，謂之河厲，長一百五十步。橋兩岸累石作址階，節節相次，大材縱橫，更相鎮壓。《爾雅》雲：梁莫大於溴梁。郭璞注云：梁即橋也。
【萬裏 五丈】常璩《華陽國志》曰：蜀郡大城南門曰江橋，自江橋南渡曰萬裏橋，西上曰夷橋，從沖裡橋西北逝曰長升橋。崔鴻《後燕錄》曰：慕容垂與劉牢之戰於五橋澤，晉大敗。車騎慕容德等引兵要牢之五丈橋。牢之馳馬跳五丈澗，會符丕救至而免。
【應星 似虹】常璩《華陽國志》曰：李冰造七橋，上應七星。故光武謂吳漢曰：「安軍宜在七星橋間也。」周處《風土記》曰：陽羨縣前有大橋，南北七十二丈。橋中高起，有似虹形。袁君所立。
【牽牛 飲馬】《三輔黃圖》曰：秦始皇兼天下，都鹹陽，營宮殿。端門四達，以則紫宮；渭水貫都，以象天漢，橫橋南渡，以法牽牛。《三輔故事》曰：漢丞相夏侯嬰墓在飲馬橋東入道南。今俗人謂之馬塚也。
【張侯 呂母】山謙之《丹陽記》曰：大長安道西張侯橋者，本張子布宅處也。郭緣生《述徵記》曰：壽張縣梁山際清水，呂母宅在山北，東北過水。呂母梁積石猶在。
【車馬 螭龍】華延俊《洛陽記》曰：城西車馬橋，去城十三里。張衡《思玄賦》曰：服靈龜以負砥，亙螭龍之飛梁。
【擊楹 折柱】環濟《吳紀》曰：孫權赤烏八年夏，有雷霆犯宮門柱，又擊商津大橋楹。魚豢《魏略》曰：景初中，洛陽城東橋、城西橋、洛水浮橋，三柱三折。三柱，三公象也。時徭役大興，三公垂頭隱匿，故也。
【比黿鼉 浮魚鱉】《紀年》曰：周穆王三十七年，東至於九江，比黿鼉以為梁。王充《論衡》曰：高麗國侍婢，有氣如雞子來，吞之有身，生子名東明。東明善射，王恐其害國，欲殺之。東明走至淹水，以弓擊水，魚鱉浮為橋。既渡，魚鱉解散。
【張飛斷 吳漢鋸】《蜀志》曰：先主為曹公所追，張飛相後，據水斷橋，無敢近者。《東觀漢記》曰：公孫述大司馬田戌，將兵，下江開。至南郡，據浮橋於江水。吳漢鋸絕橫橋，大破之。
【漢宣登 晉惠舍】《漢書》曰：宣帝自甘泉宿池陽宮，蠻夷君長侯王迎者數萬人，夾道陳。上登渭橋，鹹稱萬歲。王隱《晉書》：惠帝太安二年九月丁丑，上舍於河橋。
【尾生期 豫讓寢】《抱樸子》曰：尾生與婦人期橋下，水至不去，以至溺死。雖有信不如無也。樂資《春秋後傳》：趙襄子游於圃中，至於梁，馬卻不肯進。青笄為驂乘，襄子曰：「進視梁下，前類有人。」青笄進視梁下，豫讓卻寢，佯為死人。青笄雲：「長者且有大事。」
詩
【唐太宗《賦得浮橋》】曲岸非千里，橋斜異七星；暫低逢輦度，還高值浪驚。水搖文鷁動，纜轉錦花縈；遠近隨輪影，輕重應人行。
【梁庾肩吾《石橋》】秦王金作柱，漢帝玉為梁；仙人飛往易，道士出歸難。
【後周王褒《和庾司水修渭橋》】東流仰天漢，南渡似牽牛；長堤通甬道，飛梁跨造舟。使者開金堰，太守擁河流；廣陵候濤水，荊峽望陽侯。波生從故舶，沙漲湧新洲，天星識辨對，檢玉應沉鉤。空悅浮□賦，非復採蓮謳。
【後周宗羈《登渭橋》】仲山朝飲馬，還坐渭橋中；南瞻臨別館，北望盡離宮。四面衣裾合，三條冠蓋通；蘭香想和季，□起憶成公。圯上相知早，雞鳴幸共同。
【周庾信《在司水看修渭橋》】大夫參下位，司職渭之陽；富平移鎖柱，甘泉運石樑。跨虹連絕岸，浮黿續斷航；春舟鸚鵡色，流水桃花香。星精逢漢帝，釣叟遇周王；平堤石岸直，高堰柳枝長。羨言杜元凱，河橋獨舉觴。
【張文琮《賦橋》】造舟浮渭日，鞭石表秦初；星文遙瀉漢，虹勢尚淩虛。已授文成履，空題武騎書；別有臨濠上，棲偃獨觀魚。
關第八
敘事
鄭玄注《禮記》曰：關，境上門也。《月令章句》雲：關在境，所以察出禦入也。《漢書》雲：在天文兩河間，有天關星。《周禮》：司關掌國貨之節，以聽關，故有關之賦。國兇禮則無門關之徵。（徵亦賦也。）按春秋之時，騎境皆有關門，以察行李。魯有六關，（臧文仲廢六關是也。）楚有昭關，（伍子胥逃楚，關吏拘之，脅以吞珠之事是也。）秦地西有隴關，東有函谷關、臨晉關，（今蒲津關所在。）南有嶤關、武關，為關中。（武關即秦詐楚之處。）《漢書》雲：漢興都關中，置關都尉，以察偽遊，用傳出入。（傳即今之過所也。）漢文除關無用傳，漢景復置用傳。漢武時，楊僕徵南越有功，恥為關外人，為徙函谷關於新安。《洛陽記》雲：漢洛陽四關，東成皋關，南伊闕關，西函谷關，北孟津關。（秦有榆中關，在邊郡；漢有玉門關、陽關、五原關、蕭關，在邊郡。天井關在太行山，居庸關在上谷，江關在吳，壺關在上黨，橫浦關、湟溪關在越。後漢有散關、斜谷關，在秦西南，藍田關在秦南，廣城關、に轅關、旋門關、鄂阪關在洛陽，白水關在南郊，爵離關在河西。魏有潼關，在函谷西，金門關在函谷東；蜀有陽安關，晉有馬溺關，在望都縣。井陘關、高梁關在趙地。延壽關在新城，清泥關在秦西南，太行關在上黨，鴻上關在中山，白馬關在沙洲，銅關、鐵關在吳，薊關在盧氏縣，沖關在蒲阪南，馬耳關、皇蘭關在邊郡。）
事對
【北守 東封】《東觀漢記》曰：王梁為中郎將，與景丹蔡遵合擊蠻，破之，詔梁別北守天中關。又曰：隗囂將王元謂囂曰：「請以一丸泥，為大王東封函谷關，此萬代一時也。」
【賓叩 旅悅】《周禮》曰：凡四方賓客叩關，譏而不禁，則天下之行旅皆悅，而願出於其路矣。
【廢六 據兩】《左傳》曰：臧文仲不仁者三：下展禽，廢六關，妾織蒲。《漢書》曰：孝武時，霍去病擊破匈奴左右地，分置武威等四郡，據兩關。
【秦詐 漢徙】譙周《古史考》曰：秦君遺楚子書曰：願與會武關面相結。楚子往。秦君詐令一將軍伏兵武關，稱為秦王，楚子至則閉關。《漢書》曰：武帝元鼎三年冬，徙函谷關於新安，以故關為弘農縣。
【飛牡 亡珠】《漢書》曰：函谷關，成帝元延元年，函谷關決門，牡自亡。穀永對曰：函谷拒山東之險。關，守國之固，將去焉，故牡飛。《吳越春秋》曰：伍子胥奔吳，到昭關，關吏欲執之。伍子胥曰：「上之所索者，以我有美珠。今我已亡之矣。」將告子取吞之。關吏因舍焉。
【楚塞 蜀門】《戰國策》曰：楚有汾陘之塞。桓寬《鹽鐵論》曰：楚自陘山設關以拒秦。左思《蜀都賦》曰：廓靈關以為門。【察禦 何留】察禦見敘事。《漢書》雲：廚傳勿舍，關津何留。何，謂問是何人而停留之雲。何，呵也。
【石臺 銅嶺】酈元注《水經》曰：居庸關山上有石臺三層，蓋古關之侯臺也。董覽《吳地記》：穹崇山東兩嶺相趨，名曰銅嶺。
【白馬 青牛】劉向《七略》曰：公孫龍持白馬之論以度關。《關令內傳》曰：周元極元年，歲在癸丑，冬十有二月二十五日，老子度函谷關。關令尹喜先敕門吏曰：「若有老翁從東來，乘青牛薄板車，勿聽過關。」其日果見老翁乘青牛車求度關，授喜《道德經》五千。
【棄繻 解印】《漢書》曰：初終軍從濟南當詣博士，步入關。關吏與軍繻，棄而去。範曄《後漢書》曰：李固為廣漢駱令，至白水關，解印綬還漢中。【裹傳 封符】張瑩《漢南記》曰：郭丹絕跡棄軍，纏節裹傳，從武關出謁更始。《東觀漢記》曰：郭丹，字少卿，初之長安，買入關符，已入。封符乞人，歎曰：「不乘使者車不出關矣！」
【白水 青泥】劉澄之《梁州記》曰：關地西南百八十里，有白水關。昔李固解印綬處。孫嚴《宋書》曰：高祖北伐，沈田子入武關，屯青泥。姚泓自率大眾數萬奄至青泥關。
【春鬥 冬奎】《太公金匱》曰：春三月鬥星為天關，戰背天關，向天梁，敵不可當。又曰：冬月奎星為天關。
【雞鳴 馬入】《史記》曰：秦王囚孟嘗君，遂變名姓。夜半至函谷關。關法：雞鳴出客。孟嘗君恐追至，客有居下坐者，能為雞鳴，遂發傳出。食頃追果至。郭子橫《洞冥記》曰：東方朔得神馬一匹，高九尺。武帝問朔是何獸也？朔曰：「此王母乘靈光之輦，以適東王公之舍。」稅此馬於芝田。臣之王公之壇，因騎繞日三匝，此馬入漢關門猶未掩。
【金城 玉門】闞駰《上地十三洲記》曰：金城郡有金城關。《漢書》曰：上黨有井關，敦煌龍勒有玉門關陽關。
【識異言 禁遊宦】《禮記》曰：關執禁以譏，禁異服，識異言。鄭玄注：譏，呵察之也。賈子曰：關所以禁遊宦諸侯，乃無得出焉。
【襟帶咽喉 擊柝反拒】李尤《函谷關銘》曰：函谷險要，襟帶咽喉。張衡《西京賦》曰：關門反拒，漢得久長。又《東京賦》曰：函谷擊柝於東西，朝延顛覆而莫持。
賦
【後漢李尤《函谷關賦》】惟皇漢之休烈兮，包八極以據中；混無外之兮，惟唐典以極崇。萬國喜而洞洽兮，向天衢以流通；襟要約之險固兮，制關鍵以擒並。其南則有蒼梧荔浦，離水謝沐。淮浦零中，以窮海陸。於北則有蕭居天井。壺口石陘，貫越代朔，以臨胡庭；緣邊邪指，陽會玉門，淩測龍推，或置以西。於西則有隨隴武夷，白水江零，沔漢阻曲，路田山泉；奮水遼溢，連落是經。爰周覽以泛觀兮，歷眾關以遊目；惟誇闊之宏麗兮，嗟莫盛於函谷。
【晉江統《函谷關賦》】登彼函谷，爰覽邱陵；地險逶迤，山岡相承。深壑累降，修嶺重升。下杳冥而幽暖，上穹崇而高興。帶以河洛，重以崤阻，經略封畿，因固設險；異服則呵，奇言必撿。遏奸宄於未芽，殿邪偽於萌漸。及文仲之斯廢，乃違仁而受貶。聖王制典，蓋以防淫；萬裏順軌，疆場不侵。撫四夷而守境，豈恃阻於高岑；彼桀紂以顛墜，非山河而不深。顧晉平之愛險，獲汝叔之忠箴；鄙魏武之墜志，嘉吳起之弘心。末代陵遲，惡嬴氏之叛渙，乃因茲而自增。下淩上替，山塚崩。覽孟嘗之獲免，賴博愛而多寵。惟七國之西征，仰斯阻而震恐；豈隩險之難犯，將羣帥之無勇。諮漢祖之絕關，又見敗於勍項。尹喜爰處，觀妙研情，李老西徂，五千遺聲。張祿既入，穰侯乃傾，營陵之出，稟築由生。衛鞅及商，喪宗摧名，終軍棄繻，擁節飛榮。睹浮偽於末俗，思玄真乎大庭。
詩
【唐太宗《入潼關》】崤函稱地險，襟帶壯兩京；霜峯直臨道，冰河曲繞城；古木參差影，寒猿斷續聲；冠蓋往來合，風塵朝夕驚。高談先馬渡，偽曉預雞鳴；棄繻懷遠志，封泥負壯情。向有真人氣，安知名不名。
【陳周弘正《入武關》】武關設地險，遊客好回；將軍天上落，童子棄繻來。揮汗成□雨，車馬颺塵埃；雞鳴不可信，天曉莫先開。
【隋虞茂《入關絕句》】隴□低不散，黃河咽復流；關山多道里，相接幾重愁。
【徐賢妃《秋風函谷應詔》】秋風起函谷，朔氣動河山；偃松千嶺上，雜雨二陵間。泫□愁廣隰，落日慘重關；此時飄紫氣，應詔真人還。
【來濟《出玉關絕句》】斂轡遵龍漢，銜棲度玉關；今日流沙外，垂涕念生還。
【李行言《秋晚度廢關》】秦郊平舊險，周德眷遺黎；始聞清夜柝，俄見落封泥。物色來無限，津途去不迷；空亭誰問馬，關戍但鳴雞。山月寒彌淨，河風曉更淒；贈言楊伯起，非復是關西。
【宋之問《過函谷關》】二百四十載，海向河紛紛；六國兵同合，七雄勢未分。從成拒秦帝，策決問蘇君；雞鳴將狗盜，論德不論勳。
【楊齊哲《過函谷關》】地險崤陵北，途經分陝東；逶迤泉石盡，荒涼古塞空。川光流曉日，樹影散朝風；聖德今無外，何處是關中。
箴
【後漢崔瑗《關都尉箴》】茫茫九州，據為關津；唐堯積德，三代脩仁。越季不軌，爰失厥人；聖賢不用，頑へ是親。漢潰武關，項破函谷；秦王子嬰，縊為禽僕。尉臣司關，敢告並轂。
