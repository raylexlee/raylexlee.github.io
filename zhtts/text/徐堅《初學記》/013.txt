△卷十三 禮部上
總載禮第一
祭祀第二
敘事
《尚書大傳》曰：祭之言察也。察者至也，言人事至於神也。《爾雅》曰：春祭曰祠，夏祭曰彳勺，秋祭曰嘗，（嚐新穀。）冬祭曰。（，進也。進品物。）祭天曰燎柴，（既祭，積薪焚之也。）祭地曰瘞埋，（既祭，埋藏之。）祭山曰庋懸，（或庋或懸，置之於山。）祭川曰浮沉，（或浮或沉，置之於水。）祭星曰布，（佈散於地。）祭風曰磔。（今俗當大道磔狗，此其遺像。）是類是，師祭也；（師出征伐，類於上帝，，於出征之地。）既伯既禱，馬祭也。（伯，馬祖也。將用馬力，必先祭其祖。）《說文》曰：除惡之祭為祓，會福之祭曰礻會，告事求福曰禱。道上之祭為礻，潔意以享為，以類祭神為礻類，祭司命為礻此，祭豕先為礻曹。月祭為礻卒，（以上並出《說文》。）禱雨為雩，（《左傳》：龍見而雩。雩，旱祭也。）禱晴為。（按：《左傳》：雪霜風雨之災則之。）《周禮》曰：以祀祀昊天上帝，以實柴祀日月星辰，以燎祀司中。命風師雨師，以血祭祭社稷五祀五嶽，以沉埋祭山林川澤，以辜祭四方百物，以肆獻裸享先王。《禮記》：孟春之月，其祀戶，祭先脾。孟夏之月，其祀竈，祭先肺、中央土；其祀中溜，祭先心。孟秋之月，其祀門，祭先肝。孟冬之月，其祀行，祭先腎。天子祭天地、祭四方、祭山川、祭五祀。歲遍，士祭其先。祭日於壇，祭月於坎。日於東，月於西。（以別幽明，以別內外。）祭不欲數。數則煩，煩則不敬。祭不欲疏。疏則怠，怠則忘。王立七祀，（曰司命，曰中溜，曰國門，曰國行，曰泰厲，曰戶，曰竈。）諸侯五祀，（曰司命，曰中溜，曰國門，曰國行，曰公厲。）大夫三祀，（曰族厲，曰門，曰行。）士二祀，（曰門，曰行。）庶人一祀。（或立戶，或立竈，）夫聖王之制祭祀也，法施於民則祀之，以死勤事則祀之，以勞定國則祀之，能禦大災則祀之，能捍大患則祀之。日月星辰，人所瞻仰；山林、川穀、邱陵，人所取材用也。非此族也，不在祀典。（族猶類也。）
事對
【薦敬 報功】《穀梁傳》曰：宮室不設，不可以祭。祭者，薦其時也，薦其敬也，薦其義也，非享味也。許慎《五經異義》曰：公侯祭百辟，自卿已下，不過其族。夫鬼神之所及，非其族類則紹其國位。百辟者，國君先有功德於人者。今在其位，故報祭之。
【も牡 黝牲】《毛詩》曰：祭以清酒，從以も牡，享於祖考。《周禮》：凡陽祀用も牲毛之，陰祀用黝牲毛之。鄭注：陰祀祭北郊及社稷。黝黑も赤也。
【七祀 五祭】上見敘事。袁淮《正論》曰：國之大祭有五：、袷、郊、祖、宗、報。此五者，禮之大節也。
【報德 崇恩】《物理論》曰：古者尊祭重神，祭宗廟追養也，祭天地報德也。王充《論衡》曰：凡祭祀之義有二：一曰報功，二曰修先。報功以勉力，修先以崇恩也。
【鬱酒 蘭湯】《周禮》曰：凡祭祀賓客之祼事，和鬱鬯以實彝而陳之。鄭玄注曰：築鬱金煮之和鬯酒也。鬱為草若蘭。劉義慶《幽明錄》曰：廟方四丈不墉，壁道廣四尺，夾樹蘭香。齋者煮以沐浴，然後親祭，所謂浴蘭湯。
【六變 九萬】《周禮》曰：孤竹之管，雲和之琴瑟，雲門之舞。冬曰至，於圓丘奏之，若樂六變則天神皆降，可得而禮矣。《尚書》曰：簫韶九成，鳳凰來儀。
【朝日 夕月】《禮記》曰：朝日祀五帝，則張大次小次，設重席重案。合諸侯亦如之。鄭玄注曰：朝日，春拜日於東門之外。劉向《列女傳》曰：日中考正敘人事，少採夕月。曹大家注曰：少採，降之採也。以秋分祀夕月，以迎陰氣也。
【禮地 賓河】《周禮》曰：。以玉作六器，以禮天地四方。以蒼璧禮天，以黃琮禮地。《紀年》曰：後荒即位元年，以玄璧賓於河，狩於海，獲大魚。
【彩壇 紺席】《東觀漢記》曰：桓帝立黃老祠，北宮濯龍中為壇，彩色炫曜。衛宏《漢舊儀》曰：皇帝自行，羣臣從，齋皆百日，地祠不出。祭天，紫壇幄帷。高皇帝配天，居堂下西向，紺幄紺席。
【宜社 類帝】《禮記》曰：天子將出征，宜於社。鄭玄注：宜，祭名也。《尚書》：肆類於上帝，於六宗，望於山川，遍於羣神。
【三望 六宗】《左傳》：僖公三十一年，四卜郊。不從，乃免牲，猶三望。《尚書》曰：於六宗。王肅注曰：所宗者六，皆潔祀之。埋少牢於太昭，祭時也；相近於坎壇，祭寒暑也；王宮，祭日也；夜明，祭月也；幽，祭星也；雩，祭水旱也。於六宗，此之謂也。
【受釐 致福】《漢書 賈誼傳》曰：後歲餘，文帝思誼，徵之。至入見，上方受釐坐宜室。蘇林注曰：未央前正室。《周禮》曰：掌都祭之禮，致福於國。
【圜丘方澤 蒼璧黃琮】《周禮》曰：凡樂，圜鐘為宮，黃鐘為角，太簇為徵，姑洗為羽。冬日至，於地上之圜丘奏之，則天神皆降，可得而禮矣。函鐘為宮，太簇為角，姑洗為徵，南呂為羽。夏日至，於澤中之方丘奏之，則地皆出，可得而禮矣。又《周禮》曰：以玉作六器，禮天地四方。以蒼璧禮天，以黃琮禮地。
【以享以祀 是類是】《毛詩》曰：以享以祀，以介景福。《大雅》雲：是類是，師祭也。
賦
【魏孫該《三公山下祠賦》】趙國元氏縣西界有六神祠，吾觀其一焉，在陘山之陽，即三公祠焉。崇堂既峻，危閣造雲，需軒臨萬仞之壑，土木被丹藻之華。是時寓目永日，夕宿東序。召彼故老，訁凡之舊典，雲棟宇初興七十載。三臺耀靈，實降甘雨。夫山以有形為神，神以無形為王。若乃歊於上，雷動於下，公田禳於多黍，嫠婦利其滯穗，亦茲邦之所以報，歷葉不輟也。於是援筆作賦，昭神靈之有憑，壯夏屋之弘麗。其亂曰，坤作地勢，恆嶽吐精；怖累啟，上秀太清。三後贊事，雨師不寧；有氵淒淒，潤我羣生。先人諒德，圖像垂形；考之舊史，典謨無聲。
【晉嵇含《祖道賦》】祖之在於俗尚矣，自天子至庶人，莫不鹹用。有漢卜日丙午，魏氏擇其丁未；至於大晉，則祖孟月之酉日。各因其行運，三代固不同。雖其奉祖，莫識祖之所由興也。《說文》：祈請道神謂之祖。有事於道者，吉凶皆名。君子行役，則列之於中路；喪者將遷，則稱名於階庭。或雲，百葉遠阻，名皆凋滅，墳塋不復存其銘表，遊魂不得託於廟祧，智者故以歲初良辰，肇建華，揮揚彩旗，將欲招靈爽於今夕。庶眾祖之來憑，蓋有兩端。俯歎壯觀，乃述而賦之。
詩
【宋謝莊《齋應詔詩》】霜露凝宸感，肅ㄊ動天引；西郊滅湮氵，東冥起昭晉。舞風泛龍常，輪霞浮玉軔；紫階協笙鏞，金途輾轉應。方見六詩和，永聞九德潤；觀生識幸渥，睇服慚盾恪。
【陳弘讓《春夜醮五嶽圖文詩》】夜靜瓊筵謐，月出杏壇明；香煙百和吐，燈色九微清。五嶽移龍駕，十洲回鳳笙；目想靈人格，心屬羽衣輕。蕙餚薦神饗，桂醑達遙誠；熙然聊自得，挹酒念浮生。
【陳叔達《州城西園八齋祠社詩》】升壇預祀，詰早肅分司；達氣風霜積，登光日色遲。農教先八政，陽和秩四時。祈年服垂冕，告幣動褰帷；瘞地尊餘奠，人天庶有資。椒蘭卒清酌，簠簋徹香萁；折俎分歸胙，充庭降受釐。方憑知禮節，況奉化雍熙。
歌
【梁江淹《牲出入歌辭》】祝詳史具，禮備樂薦；有牲在陳，有鼓在懸。騰燭象星，奔水類電；郊燎夙戒，必彼彼乘。以伺質明，以伸神宴。
【又《薦豆毛血歌辭》】時恭時祀，有物有則；伊我上聖，實抱明德。犧象交陳，鬱樽四塞；黍惟嘉穀，酒惟玄默。薦通蒼祗，慶覃黎黑；願靈之降，祚家佑國。
【又《奏宣列之樂歌辭》】殷崇配天，周尊明祀；瑞合汾陰，夢同泰畤。青幕雲舒，丹殿霞起；二曜惟新；五精告始。於以饗之，景福是履。
郊丘第三
敘事
《禮記》曰：祭帝於郊，所以定天位也。《爾雅》雲：圓丘泰壇，祭天也；方澤泰圻，祭地也。《周書 作洛篇》曰：設丘兆於南郊，以祀上帝，配以後稷。《周禮 大宗伯之職》曰：以祀祀昊天上帝。（之言煙也。煙者，周人尚臭，煙氣之臭，聞昊天上帝。冬日至祀於圓丘。天皇，大帝也。鄭玄注曰：昊，天也；上帝，玄天也。）以蒼璧禮天。（鄭玄曰：禮天以冬日至，謂天皇大帝在北極者。凡禮神必以其類，璧圓以象天。）黃琮禮地。（禮地以夏日至，謂神在昆侖者也。琮方，以象地。）四圭有邸，以祀天，以旅上帝。（鄭玄注曰：於中央為璧，圭著四面，一玉俱成也，故曰四圭。有邸，圭末四出也。或說四圭有邸，圭四角也。上帝，玄天也。鄭玄注云：禮天，夏正郊天也；上帝，五帝也。所郊以五帝殊，言天者尊異之至。）兩圭有邸，以祀地，以旅四望。（兩圭者，象地數二也，謂所祀北郊神州之神。）大司樂奏黃鐘，歌大呂，舞雲門，以祀天神。（謂五帝及日月星辰也。王者各以夏正月祀其受命之帝於南郊。）奏太簇，歌應鐘，舞咸池，以祭地祗。（祭於北郊，謂神州之神及社稷。）《禮記》曰：有虞氏黃帝而郊嚳，祖顓頊而宗堯；夏後氏亦黃帝而郊鯀，祖顓頊而宗禹；殷人嚳而郊冥，祖契而宗湯；周人嚳而郊稷，祖文王而宗武王。（鄭玄注曰：郊祖宗謂祭祀以配食。）《左傳》曰：凡啟蟄而郊。
事對
【黃郊 黑畤】《後漢書》曰：靈帝建寧二年，迎氣黃郊。道於洛水西橋，逢暴風雨。導從鹵簿車，或發蓋；百官沾濡，還不至郊。使有司行禮，迎氣北郊。《漢書》曰：高祖入關，問故泰畤上帝祀何帝。對曰：「四帝，有白、黃、青、赤之祠。」高祖曰：「吾聞天有五帝，而四何也？」莫知其說。於是高祖曰：「吾知之矣，待我而具五也。」乃立黑帝之祠，名曰黑畤。
【朱火 紫壇】晉《郊祀歌》曰：整泰壇，禮皇神；精氣盛，百靈賓。蘊朱火，燎芳薪；紫煙起，冠青□。又曰：營泰畤，定天衷；思心睿，謀筮從。建表蘊，殷郊宮；田燭置，歡火通。曆元旬，集首告；飾階壇，坎列室。
【魯郊 雍畤】《毛詩》曰：皇皇后帝，皇祖後稷。注曰：皇皇，大也；後，君也。帝謂天帝也。魯郊祭皇皇之君帝，以美祖後稷以配之，其祭如天子之禮。《漢書》曰：祭五帝於雍畤，在山上，四望不見四方，故曰雍畤。
【南郊 北畤】《周禮》曰：設丘兆於南郊，以祀上帝，配以後稷。北畤見上。
【黃玉 黝牲】《周禮》：以玉作六器，禮天地四方。以蒼璧禮天，以黃琮禮地；以青圭禮東方，以赤璋禮南方，以白琥禮西方，以玄琮禮北方。又曰：牧人掌牧六牲，而阜蕃其物，以供祭祀之牲。凡陽祀用辛牲毛之，陰祀用黝牲毛之。
【保萬壽 懋百福】傅玄《饗神歌》曰：整泰圻，祚皇；眾神感，羣靈儀。祚有晉，暨羣黎。溢九有，格天庭；保萬壽，延億齡。又曰：結方丘，祗國琛；樽既享，俎既歆。斂檢玉，具鏖金；懋百福，底自古；錫萬壽，迄在今。
賦
【後漢鄧耽《郊祀賦》】諮改元正，誕章厥新；豐恩羨溢，含唐孕殷。承皇極，稽天文；舒優遊，展弘仁。揚明光，宥罪人；羣公卿尹，侯伯武臣。文林華省，奉贄厥珍；夷髦盧巴，來貢來賓。玉璧既卒，於斯萬年。穆穆皇王，克明厥德，應符蹈運，旋章厥福。昭假烈祖，以孝以仁；自天降康，保定我民。
【晉郭璞《南郊賦》】時惟青陽，日在方旭；我後方將受命於靈壇，乃改步以鳴玉。升金軒，撫天僕，揚六鑾，齊八騄。列五幡於一元兮，靡日月於黃屋；矯淩鳥以偵候，整豹尾於後屬。武騎仡以清道，被練煥以波燭。爾乃造廣場，戾壇庭，百寮山立，萬乘雲屯。延祝史，肆玉牲，登圜丘，揖太清，禮羣望，告皇靈。天澄其氣，日朗其精；祝融穆以肅侍，陽侯澹以中停。於是司指戒燧，火烈具炳。宗皇祖而配祀，增孝思之惟永。郊寰之內，區域之外，凋顏卉服，被髮左帶。駿奔在壇，不期而會。饗駭鬼方，聲振邱隴；倒景望風，龍漢企踵。爛若列星之環辰，鹹雲騰而海湧。此蓋和氣旁通，玄羅潛總，自然之感，鼓而遂動。
詩
【梁傅昭《恭職北郊詩》】皇猷屬穹昊，至德邁深淵；望沿禮舉，鹹秩資化宣。端職恭瘞祀，飭躬奉嚴蠲；淑氣符臨節，光風臨上年。
【周王褒《從駕北郊詩》】惟皇敬明祀，望拜出河東；地靈開復道，營星發紫宮。衡街饗清蹕，值候起相風；森沉羽林騎，肅穆虎賁弓。
【隋盧思道《駕出圜丘詩》】開年簡時日，上辛稱天吉。平曉禁門開，隱隱乘輿出；乘輿出九重，金根禦六龍。章移千乘動，旆舉百神從；黃麾引朱節，靈鼓應華鐘。神歌已相續，神光復相燭；風中颺紫煙，壇上埋蒼玉。
歌
【宋顏延之《天地郊夕牲歌辭》】寅威寶命，嚴恭帝祀；奄受敷錫，宅中拓宇。宜地稱皇，饗天作主；月來賓，日際奉土。開元首正，禮交樂舉；六典聯事，九宮列序。有牲在脩，有潔在俎；式薦主衷，以答神祜。
【《隋庾信方澤降神歌辭》】報功陰澤，展禮玄郊；平琮鎮瑞，方鼎升庖。調歌孤竹，縮酒江茅；聲揚鐘鼓，器質陶匏。列耀秀華，凝芳鬱荔；川澤茂礻出，丘陵容裔。雲飾山，蘭浮沉齊；日至之禮，歆茲大祭。
【隋牛弘《郊祀昊天上帝歌辭》】肇嚴祀，式奉尊靈；因高盡敬，掃地推誠。六宗隨光，五緯陪營；金石諧合，絲竹淒清。我粢既成，我酌惟明；元神是鑒，百福來成。
頌
【梁簡文帝《南郊頌》】肅恭明神，逖聽前踵；配天道尊，迎陽義重。玄酒陶匏，<矢番>柴雲聳；跨舜論韶，籠堯稱拱。郊宮載靜，紫壇新謐；肅肅禁圍，陰陰仙室。六戎列野，八鑾昭日；架殿星羅，重宮霧出。康哉德盛，美矣時豐；三辰增曜，七政永崇。五方來洎，四煥茲通；懸繩度笮，駕鹿追風。既敷懋化，復睹瑞滋；金車出野，玉露沾墀。紫脫神章，華平瑞芝；長愉汪，永固雍熙。
宗廟第四
敘事
《禮記》曰：天子七廟，三昭三穆，與太祖之廟而七。諸侯五廟，二昭二穆，與太祖之廟而五。大夫三廟，一昭一穆，與太祖之廟而三。士一廟。庶人祭於寢。遠廟為祧，去祧為壇，去壇為墠，去墠為鬼。（此皆言祭先祖遠近之差。自祧已上，皆為毀廟。）《釋名》曰：宗，尊也；廟，貌也。先祖形貌所在也。　　《漢書舊事》曰：廟者所以藏主，列昭穆。《說文》曰：宗廟之木主名曰┙。《白虎通》曰：言神無所依據，孝子以主繼心。《論語》曰：夏後氏以松，殷人以柏，周人以慄。（慄，敬也，使人謹敬。）《五經要義》曰：木主之狀，四方，穿中央以達四方。天子長尺二寸，諸侯長尺，皆刻諡於背。又，摯虞《決疑要注》曰：凡廟之主，藏於戶外西牖之下。有石函，故名宗┙。《周禮》曰：五歲一，三歲一。《續漢書》曰：，諦也；序昭穆，諦父子也。，合也；毀廟之主，合食於太祖。（諦，審也。）以四月，於十月。（四月陽氣在上，陰氣在下，正尊卑之義。十月五穀成熟，故骨肉合聚飲酒也。《決疑要注》曰：以孟夏，以孟秋。二說不同。）故《漢舊儀》曰：子為昭，孫為穆；昭西面，穆東面。三年大，諸帝以昭穆坐於高廟，其諸隳廟神主皆合食。《禮記》曰：凡祭宗廟之禮，牛曰一元大武，豕曰剛鬣，豚曰鬣肥，羊曰柔毛，雞曰翰音，犬曰羹獻，雉曰疏趾，兔曰明視，脯曰尹祭，槁魚曰商祭，鮮魚曰廷祭，水曰清滌，酒曰清酌，黍曰薌合，梁曰薌萁，稷曰明粢，稻曰嘉疏，韭曰豐本，鹽曰鹹鹺，玉曰嘉玉，幣曰量幣。
事對
【時類 月祀】張方賢《魯國先賢傳》曰：古者先王，日祭月享。時類歲祀，諸侯舍日；卿大夫舍月，庶人舍時。《國語》曰：甸服者祀，日祭月祀，先王之訓。
【冬薦 秋嘗】《毛詩》曰潛：季冬薦魚，孟春獻鮪也。猗歟漆沮，潛有多魚；以享以祀，以介景福。《爾雅》曰：春祭曰祠，夏祭曰礻勺，秋祭曰嘗，冬祭曰蒸。
【薌合 嘉疏】《儀禮》曰：始虞用柔日，曰哀子某，敢用潔牲剛鬣薌合嘉薦。嘉疏見敘事中。
【瑤爵 玉豆】《周禮》曰：凡賓客獻瑤爵皆贊。鄭玄注曰：謂王之同姓及二王后來朝覲，為王賓客者也。祼之禮亞王而禮賓也，獻謂王饗燕王獻賓也。《禮記》曰：季夏六月，以禮祀周公於太廟。鬱尊用黃目，灌用玉瓚大圭，薦用玉豆凋纂，爵用玉戔。
【夏 冬蒸】《禮記》曰：春祭曰礻勺，夏祭曰者，陽之盛也。古者於祭爵賜服，順陽之義也。冬蒸見上。
【閟宮 清廟】《毛詩》曰：閟宮有洫，鄭玄注曰：閟，神也，姜原神所依。古廟曰神宮。又曰：清廟祀文王也。周公既成洛邑，朝諸侯，率以祀文王焉。鄭玄注曰：清廟者，祭有清明之德者之宮也。謂祭文王，天德清明，文王象之，故歌此詩而祭之。
【春祠 夏礻龠】《周禮》曰：以饋食享先王，以祠春享先王，以礻龠夏享先王，以嘗秋享先王，以冬享先王。董仲舒《春秋繁露》曰：古者歲四祭，因四時所生熟而祭先祖父母也。禮，夏曰礻龠。
【酎金 灌玉】衛宏《漢舊儀》曰：皇帝會諸侯酎金廟中，以上計儀設九賓陪位也。《史記》注云：正月旦作酒，八月成。名酎，酎言純也。武帝時八月嘗酎，會諸侯廟中，出金助祭，所謂助金。《周禮》曰：凡灌玉濯之禮，陳之以贊灌事。鄭玄注云：灌玉謂珪瓚璋瓚。
【祀武 告文】《毛詩》曰：執競，祀武王也。執競武王，無競維烈；不顯成康，上帝是皇。又曰：維天之命。太平，告文王也。維天之命，於穆不已。
【五廟 七室】《禮記》曰：當七廟五廟無虛主，唯祭於祖，為無主耳。傅暢《晉諸公贊》曰：王俊，字彭祖，為幽州刺史。尋洛陽破後，承製行臺以宗廟焚毀，設壇望祀七室，及功臣配食。
【介福 純嘏】《毛詩》曰：祝祭於礻方，祀事孔明。先祖是皇，神保是享，孝孫有慶，以介景福，萬壽無疆。又曰：龠舞笙鼓，樂既和奏。ぅ烈祖，以洽百禮；百禮既至，有王有林。錫爾純嘏，子孫其湛。鄭玄雲：純，大也。嘏謂屍與主人以福。
【三歲 五年】《五經異義》曰：謹案：叔孫通宗廟有日祭之禮，知古而然也。三歲一，此周禮也；五歲一，疑先王之禮也。《禮稽命潛》曰：三年一，五年一，以衣服想見其容色。三日齊，思親志意，想見所好喜，然後入廟。
【審昭穆 諦父子】傅鹹奏曰：先儒解。者，諦也，審昭穆故也。《白虎通》曰：位尊德盛，所及彌遠，謂之何？之為言也。序昭穆，諦父子。者合也。
【昭孝通神 露濡霜降】《漢書》曰：祀者，所以昭孝事祖通神明也。《禮記》曰：君子合諸天道，春秋嘗。霜露既降，君子履之，必有淒惻之心，非其寒之謂也。春雨露既濡，君子履之，必有怵有惕之心，如將見之。
【上下之際 神明之道】《禮記》曰：夫祭有畀輝胞翟閽者，惠下之道也。此四者，吏之至賤者。屍又至尊，以至尊既祭之味而不忘至賤。是故明君在上，則無凍餓者矣，此之謂上下之際。又曰：鋪筵設同，凡為依神也。既詔祝礻勺室而出於礻方，此交神明之道也。
詩
【宋孔欣《祠太廟詩》】束帶從王事，結纓奉清祀。肅肅禁闈內，翳然絕塵軌；峨峨高堂上，層構鬱雲起。明發修薦享，矜束不遑止；罄折階廊間，淒淒常靡已。
【梁張率《太廟齋夜詩》】潔齋謝紛華，寂寥清廟靜；肅襟視牲盛，端服侍嚴省。
歌
【宋顏峻《七廟迎神辭》】敬恭明祀，孝道感通；合樂維和，展禮有容。六舞肅列，九變成終；神之來思，享茲潔衷。靈之往矣，綏我家邦。
【隋庾信《太廟晨祼歌辭》】永惟神武，潛慶靈長；龍圖革命，鳳曆歸昌。功移上慘，德躍中陽；清廟肅肅，猛ね趪々。曲臺大廈，聲和盛唐；牲蕩滌，蕭合馨香。和鑾戾止，振鷺來翔；永敷萬國，是則四方。
【陳叔達《太廟祼地歌辭》】清明既祼，鬱鬯惟禮；大哉孝思，嚴恭祖禰。龍袞以祭，鸞刀斯啟；發德朱弦，升歌丹陛。筵享粢盛，堂斟沉齊；降福禳禳，來儀濟濟。
【褚亮《宗廟九德之歌辭》】皇祖誕慶，於昭於天；積德斯遠，茂緒攸先。繼天應曆，神武弘宣；肇跡媯水，成功版泉。道光覆載，聲穆乾元；式備犧象，用潔牲。禮終九獻，榮展四懸；神貺景福，遐哉永年。
頌
【後漢王粲《太廟頌》】思皇烈祖，時邁其德；肇啟洪源，貽宴我則。我休厥成，聿先厥道；丕明丕欽，允時祖考。
【又】於穆清廟，翼嚴休徵；祁祁髦士，厥德允升。懷想成位，鹹奔在宮；無思不若，永觀厥崇。
【又】綏庶邦，和四宇；九功備，彝樂序。建崇牙，設璧羽；六拊奏，八音舉。昭大孝，ぅ妣祖；念武功，收醇祜。
【王肅《宗廟頌》】明德惟馨，昊天子之；眷佑我魏，薄言起之。起之伊何，黎元時雍；子之伊何，歷數在躬。於乎盛哉，神明是通。
【又】湛湛甘露，濟濟醴泉；或湧於地，或降於天。天地交泰，品類蕃蕪；祥瑞嘉應，其集如雨。屢獲豐年，穀我士女；祖考既饗，於歡樂胥。
社稷第五
敘事
《孝經緯》曰：社，土地之主也。土地闊不可盡敬，故封土為社，以報功也。稷，五穀之長也。穀眾不可遍祭，故立稷神以祭之。《禮記》曰：厲山氏之子柱，及周棄為稷。（厲山氏之有天下也，其子曰柱，能殖百穀。夏之衰也，周棄繼之，故祀以為稷神，厲或為列。）共工氏之子后土為社。（共工氏之霸九州也，其子曰勾龍。為后土，能平九州，故祀為社。）《尚書》曰：湯既勝夏，欲遷其社，不可。（湯承堯舜禪代之後，順天應人，逆取順守，而有慚德。故革命創制。改正易服，變置社稷，以後代無及勾龍者，故不可而遂止。）《禮記》曰：王為羣姓立社曰太社，王自為立社曰王社，諸侯為百姓立社曰國社，諸侯自為立社曰侯社，大夫以下，成羣立社曰置社。《漢舊事》曰：天子太社，以五色土為壇。封諸侯者，取其方面土，苴以白茅，授之。各以其方色，以立社於其國，故謂之授茅土。
事對
【示本 表功】《禮記》曰：社所以神地之道也，地取於天，是以尊天而親地，故教人美報焉。家祭中溜而國主社稷，示本也。《白虎通》曰：王者所以有社稷何？為天地求福報功也。社稷所以有樹何？所以表功也。
【封樹 列土】《周禮》曰：封人設王之社壝為畿，封而樹之。鄭玄注曰：壝謂壇及眉阪。《周書》曰：諸侯受命於周，而建太社於國中。其壝謂東青土，南赤土，西白土，北驪土，中央則以黃土。明建諸侯，鑿取其方一面土，苴以白茅，以土封之，故曰列土於周室。
【南社 右稷】《尚書 無逸篇》曰：大社惟松，東社惟柏，南社惟梓，西社惟粟，北社為槐。《周禮》：掌建國之神位，右社稷，左宗廟。
【探金 取劍】《搜神記》曰：中興初，有應嫗者，生四子。而晝見神光照社，試探之，乃得黃金。自是諸子官學並有才名。《錄異傳》曰：會稽賀瑀曾得疾，不知人，死三日，蘇雲：吏將上天見官府，使人將瑀入曲房中。有層架，其上有印，其中有劍。使瑀唯意取之。瑀短不及上層，取劍以出。門下問何得？雲得劍。曰：「唯使社公耳。」疾愈，果有鬼來稱社公。
【禹社 棄稷】《淮南子》曰：禹勤天下，死而為社也。棄稷見敘事。
【殷柏 漢】《論語》曰：哀公問：「社於宰我？」對曰：「夏後氏以松，殷人以柏，周人以粟，使民戰粟也。」《漢書》曰：高祖詔於豐理榆社，春以羊彘祠之。
【春祈 秋報】《毛詩》曰：載芟，春籍田而祈社稷也。又曰：良耜，秋報社稷也。稷稷良耜，ㄈ載南畝，播厥百穀。
【封土 藝樹】《尚書》曰：海岱及淮惟徐州，厥貢惟土，為社五色。孔安國注曰：王者封五色土為社，建諸侯，則各割其方土與之。使立社，冒以黃土，苴以白茅。湛方生盟文曰：廣廈雲構，非一人之功；吉凶大事，豈一家所濟。仰惟先王建社之制，俯從詩人匍伏之義，遂藝樹立壇，結誓神明。梁下之期，猶或亡身，況乃啟告靈祗，相盟以道德者。庶能助周孔之一教，申情禮於人神。
【通天地 受風雨】王充《論衡》曰：亡國之社，屋其上柴其下者，示絕於天地。夫春秋薄社，周以為戒。夫經藝書傳，人當覽之，猶社當通氣於天地也。故人不通覽者，薄社之類。《禮記》曰：天子大社，必受霜露風雨，以達天地之氣，是故喪國之社屋之，不受天陽也；毫社北牖，使陰明也。鄭玄注曰：絕其陽，通陰而已。毫社，殷都於毫。
【冒黃土 苴白茅】《尚書 無逸篇》曰：天子社廣五丈，諸侯半之。上冒以黃土。下見敘事。
【殖百穀 平九土】上見敘事。《尚書》曰：越翌日戊午，乃社於新邑，牛一羊一豕一。孔安國注曰；社稷之位，牲用大牢。共工氏有子曰勾龍，能平九土，祀以為社。
【陳俎豆 施金石】《禮記》曾子問曰：諸侯之祭社稷，俎豆既陳。又曰：樂之施金石，越於聲音，用於宗廟社稷。
歌
【隋牛弘《春祈社歌辭》】厚地開靈，方壇崇祀；建以風露，樹之松梓。勾萌既甲，芟柞伊始；恭祈粢盛，孝膺休祉。
【又《春祈稷歌辭》】粒食興教，播厥有先；尊神致潔，報本惟虔。瞻榆東皋，望杏開田；方憑戩福，佇詠豐年。
頌
【魏曹植《社頌》】於惟大社，官名后土；是曰勾龍，功著上古。德配帝皇，實為靈主。克明播植，農政日舉；尊以作稷，豐年是與。義與社同，方神此宇；建國承家，莫不修序。
【宋何承天《社頌》】社實陰祗，稷惟穀先；率育萬類，協靈昊乾。霸德方將，時號共工；厥有才子，實曰勾龍。稱物平賦，百姓熙雍。陶唐救災，決河數江；棄亦播植，作人萬邦。克配二祀，以報勳庸；勳庸伊何，厚載蒼生。倉廩既實，禮節斯行；人亦有言，困物思人。矧乃六德，功被陶鈞；乃家乃國，是奉是遵。
明堂第六
敘事
《周禮》曰：夏後氏太室，殷人重屋，周人明堂，度以九尺之筵。又曰：明堂者，明諸侯之尊卑。《周書》曰：明堂方一百一十二尺，室中方六十尺，牖高三尺，門方十六尺。東方曰青陽，南方曰明堂，西方曰總章，北方曰玄堂，中央曰太廟，亦曰太室。左為左個，右為右個。（《五經要義》以太廟為太室。）《孝經援神契》：明堂者，天子佈政之宮。上員下方，八窗四闥，在國之陽。《釋名》雲：明堂者，猶堂堂，高明貌也。《大戴禮》曰：明堂凡有九室，一室而有四戶八牖，總三十六戶，七十二牖。以茅蓋屋。《桓譚新論》曰：王者造明堂，上員下方，以象天地；為四面堂，各從其色，以仿四方。天稱明，故曰明堂。《三輔黃圖》曰：明堂者，天道之堂也。所以順四時，行月令，宗祀先王，祭五帝，故謂之明堂。辟雍，員如璧，雍以水，異名同事，其實一也。《禮記》曰：天子曰辟雍，諸侯曰宮。《白虎通》曰：天子立辟雍，所以行禮樂宣德化也。闢者象璧，員法天，雍之以水，象教化流行。《五經通義》曰：諸侯不得觀四方，故夬東，以南半天子之學，故曰宮。（者判也。）《管子》曰：黃帝立明堂之議，舜有告善之旌，湯有總街之廷，武王有靈臺之候。（按：諸儒及舊說，明堂、辟雍、靈臺三事不同。明堂，宗祀之所；辟雍，教導之所；靈臺，候望之所。《三輔黃圖》以為明堂、辟雍司，管子以為明堂、靈臺同，蓋今亦異說也。《東觀漢記》曰：光武中元年，營造明堂、辟雍、靈臺。此即三事不同。）
事對
【五府 九房】《尚書帝命驗》曰：帝者承天，立五府以尊天。注曰：天有五帝，集居大微，降精以生聖人，故帝者承天。立帝之府，是為天府。張衡《東京賦》曰：乃營三宮，佈政頒常；復廟重屋，八闥九房。規天矩地，授時須。
【承天 統物】《桓譚新論》曰：王者造明堂、辟雍，所以承天行化也。蔡邕《月令》論曰：明堂所以明天氣，統萬物。
【四阿 九室】《周禮》曰：殷人重屋，堂修七尋。堂崇三尺，四阿，重屋。鄭玄注云：四阿若今四柱也。《大戴禮》曰：明堂者，古之制。凡九室，一室有四戶。
【四闥 八階】許慎《五經異義》曰：明堂之陽，三里之外，七里之內；上員下方，八牖四闥，佈政之宮，故稱明堂。盛貌也。徐虔《郊廟明堂議》曰：明堂在國之陽，國門之外。一宮九室，四門八階。
【布恩 施令】趙曄《吳越春秋》曰：越王召范蠡，問：「孤竊自志，欲以令日一登上明堂，布恩致令，以撫百姓。」王隱《晉書》曰：紀瞻答秀才策曰：「周制明堂所以宗其祖，以配上帝。其正中者太廟，以順天時，施法令。」
【學南 汶上】《宋起居注》曰：今太廟太極，既以隨時；明堂之制，國學之南，地實京邑，爽塏平暢，足以營建。蔡邕《禮樂志》曰：孝武帝封禪岱宗，立明堂於泰山汶上。
【行正 聽朔】穎容《春秋釋例》曰：告朔行政，謂之明堂。徐虔《郊廟明堂議》曰：明堂，天子每月於此聽朔佈政。
【蒿宮 茅屋】《禮論》曰：或以為明堂者，文王廟，周德澤和洽。蒿茂大以為宮柱，名曰蒿宮。《三輔黃圖》曰：孝武帝議立明堂於長安城南，許令褒等議曰：「按《五經禮樂傳記》曰：聖人之教，製作之象，所以法天地，比類陰陽。以之宮室，本之太古；以昭令德，茅屋採椽。土階素輿，越席皮弁，蓋興於黃帝堯舜之世，是以三代脩之也。」
【策勳 佈政】穎容《春秋釋例》曰：周公朝諸侯於明堂，太廟與明堂一體也。《春秋》：人君將出於宗廟，及行策勳獻俘於廟。佈政見四闥注。
【陽館 玄堂】《屍子》曰：。黃帝曰合宮，有虞氏曰總章，殷人曰陽館，周人曰明堂。玄堂見敘事。
【重屋 復道】《周禮》曰：殷人曰重屋，堂修七尋，堂崇三尺，四阿重屋。鄭玄注云：重者，王宮王堂若太寢者。《漢書》曰：《明堂圖》中有一殿，四面無壁，以茅蓋，通水之。圜宮垣為復道，上有樓，從西南入，名曰「昆侖」。
【正四時 統萬物】《禮含文嘉》曰：明堂所以通神明，感天地，正四時，出教令，崇有德，章有道，褒有行。蔡邕《月令》論曰：明堂者所以明天氣統萬物。
【禮三老 祭五帝】《白虎通》曰：禮三老於明堂，所以教諸侯孝；祭五帝於太學，所以教諸候悌。《三輔黃圖》曰：明堂者，明天道之堂，所以從四時行月令，宗祀先王祭五帝，故謂之明堂。
【享上帝 祀先王】《淮南子》曰：自古者明堂之制，下之濕潤不能及，上之霧露不能入，足以享上帝，禮鬼神，示人知節也。祀先王見上祭五帝。
賦
【李尤《辟雍賦》】太學既崇，三宮既章；靈臺司天，羣耀彌光。太室宗祀，佈政國陽；辟雍巖巖，規圓矩方。階序牖闥，雙觀四張；流水湯湯，造舟為梁。神聖班德，由斯以匡；喜喜濟濟，春射秋饗。
【劉允濟《萬象明堂賦》】睿哲惟唐，受天之明。究皇王之鴻休，包宇宙之純精；恢天祿以作乂，攄元命之振英。鼓黔雷以播氣，運蒼昊而時成；括闓陽與泰階，襲三聖以光亨。禮樂交通，曲謨洋溢；天以洛視而龜書至，地以河觀而龍圖出。擁神休，尊明號，激清流，揚茂實；將大報於玄天，享神祗以稱秩。願卑宮而自處，惟宗而是恤；思致美於總章，覽И訾而法營室。訪夏後之軌儀，雲廣四而修一；彼宗周之有制，聞或九而或七。錯綜乎舊典，經始乎玉律；紹先志以高興，匪矜功而首出。乃延公侯卿士，藝人表臣，而審其議焉。鹹以為明堂者，明乎天道者也。所以明有功，表有德，崇大教，發大政，登假嚴經，欽修宗祀，非夫為己者也，安可已乎！粵正月庚午，始創明堂之制焉。考經緯之長策，應黃<金重>之旋宮。穆穆四門，可納四氣；明明八窗，均調八風；靡金靡玉，匪磨匪礱。去隋侯之夜光，明素質以為工；思承天以接神，故峻相乎皇穹。颯乎懿濞，糸畫兮豐融。雷承乾以震耀，雲大壯乎其中；非至聖之精誠，孰能克勤乎此功。
詩
【梁孝元《和劉尚書兼明堂齋宮詩》】質明攝上宰，言早乘車軒。四圭邸蒼玉，六變舞雲門；香浮鬱金酒，煙繞鳳皇樽。貂冕交揮映，珩珮自相喧；微風颺清管，輕雨發陳根。新花臨御陌，春色起天圜；河間獻樂語，斯道愧能論。
頌
【宋虞通之《明堂頌》】肅肅明堂，惟國之光；儀天矩地，崇姬潤黃。縣殷颺輝，服夏擅芳；無ル伊典，有煥斯章。綿綿教樞，翳翳化紀；聲沉五都，風晦千祀。我皇蒸哉，追孝創軌；縟憲垂統，光圖麗史。宗祀既崇，享配惟馨；六樂薦和，四圭流明。殷殷華海，鑒盥孚誠；慶輝旁燭，休光下盈。
巡狩第七
敘事
《周易》曰：先王以省方觀民設教。《尚書》曰：歲二月，東巡狩，至於岱宗，柴，望秩於山川，肆覲東後。協時月正日，同律度量衡。修五禮、五玉、三帛，二生、一死贄。如五器，卒乃復。五月南巡狩，至於南嶽，如岱禮。八月西巡狩，至於西嶽，如初。十有一月朔巡狩，至於北嶽，如西禮。歸格於藝祖，用特。《禮記》曰：王者巡狩，必觀諸侯，問百年。太師陳詩，以觀民之風俗；命市納賈，以觀民之好惡。《白虎通》曰：巡者，循也；狩者，牧也。王者為天循行以牧人也。恐遠近不同化，幽隱有不得所者，故必視見。五年再閏，天道大備，故五歲一巡狩。《漢書》曰：武帝南巡至於盛唐，登天柱山。舳艫千里，薄樅陽而出，作《盛唐樅陽之歌》。《東觀漢記》曰：章帝東巡狩，至於貸宗，祀五帝於汶上明堂，耕於定陶。
事對
【省方 述職】上見敘事。《毛詩譜注》曰：武王伐紂，定天下。巡狩述職，陳諸國之詩，以觀民之風也。
【觀風 展義】《禮記》曰：命太師陳詩，以觀民風。鄭玄注：陳詩，為採其一詩而視之。《左傳》曰：天子非展義不巡狩。社預注云：天子巡狩，所以宣佈德義。
【佈德 設教】並見上。
【考職 賦政】《周禮》：職方氏掌天地之圖。王將巡狩，則戒於四方曰：「各修平乃守。」考乃職，無敢不敬戒。崔駰《北巡頌》曰：潔享祈，歆嘗百神；爰始賦政，授務於人。
【陳詩 觀禮】陳詩見上。張衡《巡狩誥》曰：惟二月初吉，帝將狩於岱嶽。展義省方，觀風設教，丙寅フ，率羣賓，備法駕，以祖於東門。乙酉，觀禮於魯而休齊焉。
【風行 雨施】《周易》曰：風行地上觀，先王以省方觀民。崔駰《南巡頌》曰：惟林蒸之鴻德，允天覆而無遺；壯雲行之博惠，淑雨施於庶黎。
【天動 神行】崔駰《東巡頌》曰：升九龍之華旗，巡翠霓之旌旄；三軍霆激，羽騎火列，天動雷震，隱隱轔轔。又《北巡狩頌》曰：雍容清廟，謐爾無虞；垂拱穆穆，神行化馳。
【四維 五載】黃帝大一密推曰：欲知巡狩之年，當視太一與天目。在四維之歲，法為巡狩。《尚書》曰：五載一巡狩，羣後四朝。
【祀四嶽 柴三辰】《毛詩》曰：巡狩而祀四嶽河海也。於皇時周，陟其高山。毛萇注云：高山，四嶽也。馬融《東巡頌》曰：敷六典，經八成，燮和萬殊，總領神明，類乎上帝，柴乎三辰，祀乎六宗，祗燎乎羣神。
【巡東作 秩西成】崔駰《北巡頌》曰：登中山，天帝觀；神農將，省陽穀。相天功，巡東作。又《西巡頌》曰：惟秋谷既登，上將省斂，平秩西成，巡畿於西郊。因斯萬物，凝德緩俗，昔既春遊，今乃秋豫。
【審銓衡 同律度】《越絕書》曰：禹巡狩大越，見耆老，納詩書，審銓衡，平升斛。《白虎通》曰：巡狩所以四時出何？當承宗廟，故不愈也。以夏之仲月，同律度，得其中。
【祀五帝 六宗】上見敘事中。下見柴三辰。
【備天官 運法駕】班固《東巡頌》曰：翿六龍，較五輅；齊百寮，練質素。命南重以司曆，厥中月之六辰；備天官之列衛，盛輿服而東巡。又《南巡頌》曰：既祖於西都，又將於南庭。是時聖上運天官之法駕，建日月之旗旌。
【修五禮 問百年】《尚書》曰：歲二月東巡狩，至於岱宗，柴，修五禮五玉。孔安國注云：五等諸侯瑞圭璧也。問百年見敘事。
【宣聲教 撫黎元】後漢章帝巡幸詔曰：惟巡狩之制，以宣聲教，考同遐邇，解釋怨結。宋孝武帝巡幸賑恤詔曰：夫足踐目見，實尊天命。尚怨愈深，氓俗未同其化，自遠幽隱，不得其所，故降省風俗，躬撫黎元。
【同遐邇 察風俗】同遐邇見上宣聲教注。宋孝武帝巡狩省風俗詔曰：朕聿合五色，奄一天下；當沿時省方，觀察風俗，外詳考舊典，以副側席之懷也。
詩
【唐太宗《重幸武功詩》】代馬依朔吹，驚禽愁昔叢；況茲承春德，懷舊感深衷。積善欣餘慶，暢武悅成功；垂衣天下治，端拱車書同。白水巡前跡，丹陵幸舊宮；列筵歡故老，高宴聚新豐。駐蹕撫田，回輿訪牧童；瑞氣縈丹闕，祥散碧空。孤嶼含霜白，遙山帶日紅；於焉歡擊築，聊以詠《南風》。
【宋範曄《樂遊應詔詩》】軒駕時未肅，文囿降昭臨；流雲起行蓋，晨風引鑾音。
【梁沈約《侍遊方山應詔詩》】清漢夜昭晰，扶桑曉陸離；發歌樅陽下，巡羽朝夕池。樅金浮水若，聳罩映山祗；一沾九霄露，藜藿終自知。
【北齊袁奭《從駕遊仙詩》】遊天響仙蹕，春望動神衷；澗水合初溜，山花發早叢。玉輿明淑景，珠旗轉瑞風；平原與上路，佳氣遠匆匆。
【周明帝《還舊宮詩》】玉燭調秋氣，金輿曆舊宮；還如過白水，更似入新豐。秋潭清晚菊，寒井落疏桐；舉杯延故老，今聞歌大風。
【隋煬帝《還京師詩》】東都禮義舉，西京冠蓋歸；是月春之季，花柳相依依。雲蹕清馳道，雕輦禦晨暉；寥亮鐃笳奏，葳蕤旌旗飛。後乘起文雅，前丘勵武威。
【隋李德林《從駕巡道詩》】大夏堯遺俗，汾河漢豫遊；今隨龍駕往，還屬雁飛秋。天行肅輦路，日馭翼華輈；朝乘六氣輦，夕動七星旒。穀靜禽多思，風高松易秋；遠林纔有色，遙水漫無流。京華佳麗所，目極與雲浮；但睹淩霄觀，詎見望仙樓。鎖門皆秀髮，鴛池盡學優；待君草封禪，東山觀射牛。
【又《從駕還京詩》】至仁文教遠，惟聖武功宣；太師觀六義，諸侯問百年。玄覽時乘隙，訓旅次山川；鎮象屯休氣，華蓋翼飛煙。鼓奏千人響，旗動七星連；峻嶺戈回日，高峯馬煦天。姑射神遊罷，簫關獵騎旋；更待東山上，看君巡狩篇。
【隋薛道衡《從駕天池應詔詩》】上聖家寰宇，威略振邊陲；八維窮眺覽，千里曳旌旗。駕黿臨碧海，控驥踐瑤池；曲浦騰煙霧，深浪駭鯨螭。
【又《從駕幸晉陽詩》】省方遵往冊，遊豫葉前經；金吾朝戒道，校尉晚巡營。重巒下飛騎，絕浦渡連旌；澗水寒逾咽，松風遠更清。方觀翠華反，簪筆上雲亭。
【隋虞茂《奉和幸太原輦上作應詔詩》】唐巡光帝則，夏豫穆宸儀；珠旗揚翼鳳，玉獸儼丹螭。流吹和春鳥，交弄拂花枝。
【又《奉和幸江都應詔詩》】巡幸光帝典，徵吉乃先天；澤國翔宸駕，水府泛樓船。七萃縈長薄，三翼亙通川；夙興大昕始，求衣昧早前。澄瀾浮曉色，遙林卷宿煙；晨霞稍含景，落月漸虧弦。回塘響歌吹，極浦望旌旃；方陪觀東後，登封禪肅然。
【虞世南《和至壽春應令詩》】搖山盛風樂，南巡務逸遊；如何事巡撫，人瘼諒斯求。文鶴揚輕蓋，蒼龍飾桂舟；泛沫縈沙嶼，寒澌擁急流。路指八仙館，途經百尺樓；眷言昔遊踐，回駕且淹留。後車喧鳳吹，前旌映彩旒；龍驂駐六馬，飛閣上三休。調諧金石奏，歡洽羽觴浮；天文徒可仰，何以廁琳球。
【上官儀《和過舊宅應詔詩》】石關清晚夏，璿輿禦早秋；神麾颺珠雨，仙吹響飛流。沛水祥雲泛，宛郊瑞氣浮；大風凝漢築，叢煙入舜球。翠梧臨鳳邸，滋蘭帶鶴舟；偃伯歌玄化，扈蹕頌王遊。遺簪謬昭獎，珥筆荷恩休。
頌
【後漢班固《東巡頌》】切見巡狩岱宗，柴望山虞，宗祀明堂，上稽帝堯，中述世宗，遵奉光武，禮儀備具，是以明神屢應，休徵乃降。
【又《南巡頌》】維漢再受命，系葉十一，協長和，則天經，郊高宗，光六幽，通神明。既祖於西都，又將於南庭。是時聖上運天官之法駕，建日月之旃旌。
【後漢崔駰《東巡頌》】伊漢中興三葉，於皇惟烈，允迪厥倫。纘王命，胤漢勳，矩坤度以範物，規乾則以陶鈞。於是考上帝以質中，總列宿於北辰，開太微於禁庭，延儒材以諮詢。於時載華抱實，徵爾而造曰：盛乎大漢！既重雍而襲熙；代增其德，唯斯嶽禮，久而不修，神人之所慶倖，海內之所想思。頌有喬山之徵，典有徂嶽之巡。時邁其邦，人斯攸勤，不亦宜哉。乃命太僕，馴六騶，閑路馬，戒師徒。於是乘輿登天靈之威輅，駕太一之象車。
封禪第八
敘事
《禮記》曰：昔先王因天事天，因地事地，因名山升中於天。（中成也，祭天告以成功。）《河圖。真紀》曰：王者封泰山，禪梁甫，易姓奉度，繼興崇初也。《史記》曰：齊桓公欲封禪，管仲曰：「古封泰山，禪梁甫，七十二家。」夷吾所記，十有二焉。無懷氏封泰山禪云云，伏犧氏封泰山禪云云，神農氏封泰山禪云云，炎帝封泰山禪云云，黃帝封泰山禪云云，顓頊封泰山禪云云，帝嚳封泰山禪云云，堯封泰山禪云云，禹封泰山、禪會稽、湯封泰山禪云云，周成王封泰山禪初首，皆受命然後得封禪。古之封禪，高阝上之黍，北裡之禾，所以為盛；江淮之間，一茅三脊，所以為藉，東海致比目之魚，西海致比翼之鳥，然後有不召而自至者，十有五焉。又曰：秦始皇既並天下，即帝位，徵齊魯儒生博士七十人至泰山下。議曰：古者封禪，為蒲車，惡傷山之上石草木。始皇上泰山，立石頌始皇德，明其得封也。封藏皆祕，代不得而記。始皇上泰山，中阪遇風雨，休於樹下，因封其樹為五大夫。（五松樹。）又曰：封禪則不死，黃帝是也。儒者皮弁，薦紳射牛，封泰山如郊太一之禮。
事對
【承天 報地】司馬彪《續漢書》曰：上以用石功難，又欲及二月封，故詔梁松，欲因故封石空檢，更加封而已。松疏爭之，以為承天之敬，尤宜章明；奉圖書之瑞，尤宜明著。今因舊封，竄寄玉牒故石下，恐非重受命之義。《白虎通》曰：天以高為人尊，地以厚為德，故增泰山之高以報天，附梁父之厚以報地。
【降禪 升封】謝靈運《泰山吟行》曰：岱宗秀維嶽，摧刺雲天；登封瘞崇壇，降禪藏肅然。又《白虎通》曰：王者受命而起，必升封泰山，報告之義。
【建號 著紀】司馬相如《封禪書》曰：業隆於繈褓，而崇冠於二後；揆厥所元，終都攸卒，未有殊尤絕跡，可存於今者也。然猶躡梁父，登泰山，建昭號，施尊名。應劭注曰：繈褓，謂成王也；二後，文武也。司馬彪《續漢書》曰：《河圖 會昌符》雲：漢大興之道，九代之王，封泰山，刻石著紀，禪於梁父，退省考功。
【加厚 增高】《白虎通》曰：增泰山之高以報天，附梁甫之厚以報地；明天之所命，功成事就，有益天地，若高者加高，厚者加厚也。天示增高也，故曰奉高者，以事東嶽。帝王禪代之處也，漢武立太壇於東山。
【封金 刻石】《白虎通》曰：或曰封禪金泥銀繩，封之以金印，言功成封禪以告太平也。《孝經鉤命決》曰：封乎泰山，考績燔燎；禪於梁父，刻石紀號。
【金策 石檢】《漢書》：元年四月癸卯，上還，登封太山。應劭注曰：王者功成治定，告成功於天，刻石紀號。有金冊、石函、金泥、玉檢之封焉。應劭《漢官儀》曰：封禪泰山，就武帝封處累其石，發壇，置玉牒書封石此中；復封石檢。
【金印 玉璽】金印見上。司馬彪《續漢書》曰：建武三十二年，上許梁松等奏，乃求元封故事，議封禪所施用。有司奏，當刻玉一枚方寸二分；一枚方五寸。
【三脊 六穗】《史記》曰：天子獨與侍中奉車子侯上泰山，亦有封，其事皆禁。明日下陰道，丙辰禪泰山下址東北肅然山，如祭后土禮。天子皆親拜見，衣上黃而盡用樂焉。江淮間茅三脊為神藉。司馬相如《封禪書》曰：導一莖六穗於庖。注曰：導，擇也；一莖六穗，謂擇嘉禾之米於庖，以供祭祀。
【西鶼 東鰈】謝莊《八座太宰江夏王表請封禪奏》曰：江淮高阝上之使，結軌於璧門；西鶼北採之譯，相望於道路。又《尚書 中候》曰：昔古聖王功成道治符出，乃封泰山；今比目之魚不至，鳳皇不臻，麒麟遁，未可以封。鄭玄雲：比目魚，東方異氣所生，其名曰鰈。
【檢玉 泥金】孫嚴《宋書》曰：袁淑為吏部郎。太祖元嘉二十六年大舉北討，淑侍座，從容曰：「盛王令典，廢壞永久，令當鳴鑾中嶽，席捲趙魏，檢玉岱宗，今其時也。臣逢千載之會，願上《封禪書》一篇，使聲齊上古。」帝曰：「盛德之事，何足以當之。」《封禪儀注》曰：持凡三十人上，發壇上石感蓋。尚書令北向跪，藏玉牒畢，持禮覆石感；尚書令封上十石檢，亦纏以金繩，泥以金泥。四方各依其色。
【探策 封檢】應劭《風俗通》曰：封泰山，禪梁父，說貸宗上有金篋玉策，知人年壽修短。武帝探得十八，因倒讀曰八十。其後壽果如策耆長。《漢書》曰：元封元年四月癸卯，上還，登封泰山。應劭注曰：王者功成治定，告成功於天。封岱宗者，助天高也；刻石紀號，有金策、石函、金泥、玉檢之封也。
【石室 天關】《吳志》曰：孫告天璽元年，昊興陽羨山有空室。所禪事為大瑞，乃遣兼司空董朝周處等封禪國。班明年改元大赦，以協石文。應劭《漢官儀》曰：元封封禪，晝日白氣，夜有光當天關。下石門之時，爾可畏。
【日觀 雲闕】應劭《漢官儀》曰：泰山東南山，名曰日觀，北有石室，壇南有盤，中有玉龜。又曰：建武三十二年，車駕東巡狩。二月九日到晉，十九日國家居亭，百官佈列。此日山上雲氣成宮闕，百姓皆見。
【合符 展采】《漢書》曰：公孫弘曰：「黃帝封東嶽泰山，禪幾山合符，然後不死。」司馬相如《封禪書》曰：因雜縉紳先生之略術，獲曜日月之末光絕炎，以展采錯事。猶兼正列其義，而拔飾厥文。
【尊名 盛節】《封禪書》曰：躡梁父，登泰山，建昭號，施尊名。《漢書 倪寬對策》曰：封泰山，禪梁父，昭姓考瑞，此帝王之盛節。
【秦雨 漢雲】《史記》曰：始皇立石頌其功德，從陰道下禪於梁父。上太山，中陂遇風雨暴至，休於樹下。又曰：李少君言云：從遠方奇獸飛禽及白雉以加祀，皆至太山。其夜若有光，晝有白雲起封中。
【石蓋 金繩】《封禪儀注》曰：壇上置石感，再累，階方五尺，厚一尺，置壇中。刻感上，施十枚石檢。東西各二檢，南北各二檢，上有石蓋，若今之櫳子ㄓ子。《白虎通》曰：或曰封者金泥銀繩，或曰石泥金繩。
【仙閭 天門】《漢書》曰：上修五年之禮而加禪祠石閭者，在泰山下址南方，方士言仙閭也。《漢官儀》曰：泰山下直上七十里，至天門，如從穴中窺天窗矣。
【勒石 瘞玉】《桓譚新論》曰：言太山之有刻石，凡千八百餘處，而可識知者七十有二。沈約《宋書》曰：江夏王義恭表雲：「凋氣降於宮樹，珍露呈味于禁林。宜其修封泰山，瘞玉岱宗。」
【射牛 縱雉】《史記》曰：上念方士言封禪，人人殊，不經，難以施行。天子下樑父，禮祠地主。己卯，命侍中儒者皮弁，薦紳射牛行事，封泰山下東方，如郊祠太一之禮。縱雉見漢雲注中。
【方嶽 圓壇】韋曜《毛詩問答》曰：時邁之詩，巡狩告祭柴望也。鄭玄注曰：天子巡狩邦國，至方岳之下而封禪。司馬彪《續漢書》曰：建武三十年二月，羣臣上言：即位三十年，宜封禪。泰山又有趾，石皆再累，枚長一丈，厚一尺，廣二尺，皆在圓壇上。
【玉盤 石感 玉檢 石泥】並見上。
【受符 奉牒】《春秋漢含孳》曰：天子所以昭察，以從鬥樞，禁令天下，經體守文，宿思以合神，保長久。天子受符，以辛日立號。司馬彪《續漢書》曰：禦輦升山，日中後到山上，即位於壇南。北面，帝升，尚書令奉玉牒檢。皇帝以寸二分璽親封也。
【發德號 飛英聲】張華《封禪儀》曰：海內歸心，符瑞之應，備物之盛，未有若今之富者。上宜禮中嶽，封泰山，禪梁父，發德號，明至尊，厚福慶，篤黎民。司馬相如《封禪書》曰：將以舊六為七，攄之無窮，碑方出得激清流，揚微波，飛英聲，騰茂實。
【揚仁風 騰茂實】張華《封禪儀》曰：肇自生人，則有後闢；載化之數，莫之能紀。大德齊代，揮揚仁風。茂實見上。
詩
【李義府《羨陪封禪詩》】天齊標巨鎮，日觀啟崇期；岧嶤臨渤，隱嶙控河沂。眺迥分吳乘，淩高屬漢祠；建嶽誠為長，升功諒在茲。帝猷符廣運，玄範暢文思。飛聲總地絡，騰化撫乾維；瑞冊開珍鳳，禎圖薦寶龜。創封超昔夏，修禪掩前姬；東後方肆覲，西都導六師。石閭環藻衛，金壇映黻帷；仙階溢耜黍，靈檢祥芝。張樂紛韶，觀禮從華夷；佳氣浮丹谷，榮光泛綠坻。三始昭遐貺，萬歲受重釐。
表
【李百藥《勸封禪表》】大禮與天地同節，大樂與天地同和。六宗五帝，祀惟永；名山大川，饗禮無輟。而告成方嶽，獨異師古；自朝及野，馳心蕩慮。伏願御六氣之辨，順四序之和，升彼岱宗，具斯盛禮。聽萬歲之逸響，紹千載之遐蹤。
【朱子奢《請封禪表》】臣聞天地之大德曰生，遂其生者元後，聖人之大寶曰位，固其位者上玄，豈可不對越壇場。欽若穹昊，雖復舜格文祖；周變商俗，體淳德而揖讓。濟澆道於干戈，步驟之跡以殊，損益之功斯異，誠有之矣。至於詔蹕梁父，張樂介丘，增類帝之封，典射牛之禮。考績燎，繼蹤韶夏，豈殊道也。
【岑文本《勸封禪表》】伏願順萬國之歡心，膺三靈之眷命，備天官以周衛，盛輿服以巡遊。五輅齊列，六龍按轡，瞻岱郊而啟軔，指嬴裡為一息。詔卿士，延禮官，設壇場，陳玉帛。六宗而報上帝，班五瑞以朝諸侯。成天下之壯觀，紹帝王之盛節，俾夫山稱萬歲。壇燭神光，播厚福於無窮，揚鴻徽於來裔。
【高若思《勸封禪表》】伏願褰旒寫照，洽羣請於帝俞。闢纊垂矜，遂微懇於人慾。騰茲璽誥，激彼天波，徵萬玉以警途，詔八神而弭策，藉江茅而陳高阝黍，飾蒼璧而奠黃琮，馳萬歲以飛聲，接九重而媲美。使編珠毓貺，開麗色於金泥；觸石凝禎，蕩浮華於石感。式昭昌祚，永播鴻名，凡在生靈，義深聳踴。
