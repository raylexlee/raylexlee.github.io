△卷十 中宮部　儲宮部　帝戚部
中宮部
皇后第一
敘事
《白虎通》曰：天子之配謂之後。後者君也。天子之配至尊，故謂後也。按：夏殷已前，后妃之制，其文略矣，大率皆稱妃。故黃帝有四妃，帝嚳四妃。（正嫡曰元妃，已下稱次妃，又有禹妃、湯妃皆是也。並出《史記》。）周則天子立後，正嫡曰王后。秦稱皇帝，正嫡曰皇后。漢因之，帝祖母稱太皇太后，母稱皇太后。魏晉之後，母后之號，併遵秦漢；其餘嬪御，代有沿革矣。（出《漢官》及《齊職儀》。）
事對
【璿宮 玉堂】《拾遺記》曰：帝少昊以金德王，母曰星娥，處璿宮。《三輔黃圖》有玉堂殿。侯瑾《述志詩》曰：嫫母升玉堂。
【金屋 瑤齋】《漢武帝故事》曰：帝為膠東王，年數歲，長公主指問曰：「兒欲得婦不？」曰：「欲得。」指女阿嬌好不？笑曰：「若得阿嬌，當作金屋貯之。」張華《晉武皇后哀策文》曰：瑤齋無主，長去嘗；追懷永悼，率士摧傷。
【椒房 蘭殿】班固《西都賦》曰：後宮則掖庭椒房，后妃之室。《漢官》雲：皇后稱房。《詩》雲：椒聊之實，蕃衍盈升，國人美其繁以為興；又以椒塗宮室，亦取其溫暖闢惡氣。《漢武帝故事》曰：孝景王后，夢日入其懷，以乙酉年七月七日生武帝於猗蘭殿。
【玉階金 玄墀彤庭】班固《西都賦》曰：後宮則掖庭椒房，后妃之室。合歡層城，安處常寧。茞若椒風，披香發越；蘭林蕙草，鴛鴦飛翔之列。於是玄墀釒口砌，玉階彤庭。張衡《西京賦》曰：後宮則有金玉階，彤庭。已上皇后居處。
【珠珥 金環】《續漢書》曰：皇太后、皇后入太廟，服紺上皁下，蠶青上縹下，隱簪珥。珥，璫垂珠也。俗說曰：晉哀帝王皇后有紫磨金指環，至小，正可第五指著。
【衤韋衣 鬼馬】《周禮》：內司服掌衤韋衣，プ狄闕狄鞠衣、展衣、衤彖衣。《漢魏故事》：後親蠶禮，皇后著十二笄步搖，乘畫雲母安車，駕六鬼馬。
【玳瑁簪 珊瑚】《續漢書》曰：皇后太后簪以玳瑁。長一尺，端為花勝，左右各一，橫簪之。《西京雜記》曰：趙飛燕為皇后，女弟上珊瑚。
【七華扇 五色環】《西京雜記》曰：趙飛燕為皇后，其女弟昭儀，上遺雲母五明扇、七華扇、翟羽扇。又曰：趙皇后女弟上五色玉環。
【脂澤田 湯沐邑】《晉氏要事》曰：安帝九年，右丞張項監議：琅邪及湖孰界有皇后脂澤田四十頃，參詳以借貧人。《漢舊儀》曰：皇后、太后各食三十縣，曰湯沐邑。
【玉璽金鈕 金根玉輅】《漢舊儀》曰：皇后玉璽，文與帝同；皇后玉璽，金螭虎鈕。董巴《輿服志》曰：太后、太皇太后、皇后法駕，六禦金根車，玉輅輦。已上「皇后章服」。
【流虹 繞電】《河圖》曰：帝摯少昊氏母曰女節，見火星如虹，下流華渚，既而夢接意感，生白帝朱宣。《帝王世紀》曰：黃帝有熊氏，少典之子。母曰附寶，見大電光繞北斗樞星照郊野，感而孕，二十月生黃帝於壽丘。
【玄雲入戶 黃氣滿室】《易坤靈圖》曰：其母萌之，玄雲入戶，蛟龍守門。鄭玄注曰：謂慶都天皇之女，天帝以玄雲覆衛。王沈《魏書》曰：卞皇后以漢延熹二年生齊郡白亭，有黃氣滿室。移日，父敬侯怪之，以問卜者。卜者曰：「此吉祥也。」
【方口美髮 日角偃月】《東觀漢記》曰：《明德馬皇后傳》曰：後長七尺二寸，青白色，方口、美髮。又《順烈梁皇后傳》曰：永建三年春三月丙申，選入掖庭。相工茅通見之，矍然驚駭，卻再拜賀曰：「此謂日角偃月，相之極貴，臣所未嘗見也。」
【燕銜石字 人覆玉衣】《西京雜記》曰：元后在家，嘗有白燕銜白石，墜後績筐中。後取之，自剖為二，其文曰「母天地」。《魏書》曰：文昭甄后以漢光和五年十二月丁酉生。每寢寐，家中彷彿見如有人持玉衣覆其上，父常怪之。已上皇后奇相。
【周配 虞嬪】魏收《後魏書》曰：古先哲王，莫不明後妃之制。順天地之德，故二妃嬪媯，虞道克昌；任姒配周，周室用光。《尚書》曰：有鰥在下曰虞舜。帝曰：「我其試哉，女於時觀厥刑於二女。」釐降二女為媯，嬪於虞。
【翼夏 興媯】謝承《三夫人箴》曰：降暨三代，創業之君；亦賴賢妃，用佐厥勳。塗山翼夏，有莘贊殷。後漢皇甫規《女師箴》曰：關雎首化，萬國承流；實有淑女，允作好仇。唐媛興媯，文母盛周；厥德不回，弘濟天由。
【大帝之女 亻見天之妹】《春秋合誠圖》雲：堯母慶都，蓋大帝之女，生於什維之野。常在三河之東南，天大雷電，有血流潤大石之中，生慶都。《毛詩 大明篇》雲：大邦有子，亻見天之妹。毛萇注云：亻見，罄也，盡也。文王乙太媯為賢，問名還，卜之既吉，盡禮尊敬之，如天之有女弟。
【思齊大任 思媚周姜】《毛詩 思齊篇》雲：思齊大任，文王之母；思媚周姜，京室之婦。《毛萇傳》曰：齊，莊也；媚，愛也；周姜，太姜也。常思莊敬太任乃為文王之母，又常思愛太姜之配太王之禮，故能為京室之婦。言其德行純備，故生聖子。已上賢皇后。
【織室 桑壇】《東觀漢記》曰：明德馬皇后置織室蠶宮於濯龍中，數往來觀視之。《晉元康儀》曰：皇后採桑壇在蠶宮西南。
【分絲 獻繭】蔡邕《月令章句》曰：季春之月，后妃齋戒，親東向躬桑。蠶事既畢，分繭稱絲。《禮記》曰：孟夏之月，蠶事既畢，后妃獻繭於天子。
【中饋 內則】《易》曰：無攸遂在中饋。《女史箴》曰：施衿結糸離，虔恭中饋，謂祭祀飲食之務。《禮記》有「內則篇」顏峻皇后廟登歌曰：載我聖文，奄有四海；外刑家邦，內貽女則。
【統六宮 率八妾】《魏志》曰：文德郭皇后將登位，中郎校裴潛上疏曰：「在昔帝王之有天下，不惟外輔，亦有內助。是以聖哲預立元妃，必取先代名族之家，擇其令淑，以統六宮。」《東觀漢記》曰：永平三年，有司奏請明德馬皇后立長楸宮，以率八妾。上未有所言。皇太后曰：「馬貴人德冠後宮。」遂登至尊。
【日之有月 天之有地】《魏名臣奏》曰：臣聞帝之有後，猶日之有月也。盧植奏事曰：后妃者所以郊天祀地，祗奉祖宗，外以肅恭明神，內以帥正九嬪，理陰陽者，猶天之有地，陽之有陰。已上皇后內職。
【習詩易 好黃老】《續漢書》曰：明德馬皇后，誦《易經》、《詩》、《論語》，略記大義。《漢書》曰：竇皇后，景帝母也，好黃帝、老子之言。景帝及諸竇不得不讀《老子》，皆遵其術。
【修母道 聽女順】《禮記》曰：後修女順，母道也。鄭玄曰：母者施陰教於婦也。又曰：天子聽男教，後聽女順；天子治陽道，後治陰德；天子聽外治，後聽內職。
【衣不擇採 食不求甘】《續漢書》曰：《和熹鄧後傳》曰：宮省宴會，諸貴人競自修飾，極靡麗之服；而後獨澹然，衣不擇採，裝不務飾。《東觀漢記》曰：《明德馬皇后傳》曰：太后詔曰：吾萬乘之主，身衣大練縑裙，食不求所甘，左右傍人皆無薰香之飾。
【外抑宗族 內無忌刻】《續漢書》曰：孝和鄧後性謙慎，兄弟中外，皆先帝所寵。自攝政之後，內檢左右，外抑宗族。又云：順烈梁後立，順帝崩，沖帝在繈褓。太后攝政，初章德竇後嫉害恭懷皇后獨生聖嗣，陷以非辜，家屬坐徙九真。章德後之從父、昆弟、章女為貴人，與太后並寵，章政大位大鴻臚。及上晏駕，後登至尊，章惶怖。太后內無忌刻之心，遂不以舊惡介意。
【不喜觀遊 不好戲弄】《東觀漢記》曰：明德馬皇后，不喜出入遊觀，希常臨御窗望。《魏志》曰：文昭甄皇后，自少至長，不好戲弄。年八年，外有立騎戲馬者，家人諸姊皆上閣觀之，後獨不行。諸姊問之，答言：「豈女人之所觀也。」
【不尚華麗 不好音樂】王沈《魏書》曰：武宣卞皇后性儉約，不尚華麗，無文繡珠玉。又曰：文德郭皇后性儉約，不好音樂，常慕明德馬皇后之為人。已上皇后才能。
詩
【晉張華《中宮歌詩》】先王統大業，玄化漸八維；儀刑孚萬邦，內訓崇宮闈。皇英垂帝則，大雅詠三妃；含章體柔順，率禮蹈謙祗。螽斯弘慈惠，つ木逮幽微；微音穆清風，高義邈不追。貴榮參日月，舉世仰餘輝。
【晉成公綏《中宮詩》】天地不獨立，造化由陰陽；乾坤垂覆載，日月曜重光。理國先家道，立教起閨房；二妃濟有虞，三母翊周王。塗山興大禹，有莘佐成湯；齊晉霸諸侯，皆賴姬與姜。關雎思賢妃，此言安可忘。
頌
【魏曹植《母儀頌》】殷湯令妃，有莘之女；仁教內脩，度義以處。清謐後宮，九嬪有序；伊為媵臣，遂作元輔。
【又《賢明頌》】於鑠姜後，光配周宣；非義不動，非禮不言。晏起失朝，永巷告愆；王用勤政，萬國以虔。
贊
【曹植《姜原簡狄贊》】嚳十四妃，子皆為皇。帝摯早崩，堯承大綱；玄鳥大跡，殷周美祥。稷契既生，功顯虞唐。
【又《禹妻贊》】禹妻塗山，土功是急；惟啟之生，過門不入；矯達明義，勳庸是執；成長聖嗣，天祿以襲。
【晉左貴嬪《舜二妃贊》】妙矣二妃，體應靈符。奉嬪於媯，光此有虞；沉湘示教，靈德永敷。惟斯善美，諒無泯乎。
章
【梁江淹《為建平王慶皇后正位章》】伏承以嘉月惠時，膺曜辰正，翬珩昭品，プ組在飾，休遍函夏，譽殷靈昧。伏惟光曜靜德，式懷謙順，升降圖傳，左右詩史，夙諳茂資，早ゼ芳訓。衍教紫宸，麗軌華屋，聲激綺組，風偃家邦。
【後魏溫子升《魏帝納皇后羣臣上禮章》】臣聞軒轅乃神，西陵以之作合；夏後至聖，塗山於是來嬪。伏惟陛下龍飛纘極，大明理運，長秋既建，陰教有主，景命無窮，皇圖長固。普天之下，莫不欣躍。
論
【宋範曄《皇后紀論》】夫以周禮，后妃正位宮闈，同體天王。夫人坐論婦禮，九嬪掌教四德，世婦主知喪祭賓客，女禦序於王之燕寢。設官分務，各有典司。女史彤管，記功書過，居有保阿之訓，動有環珮之響，進賢才以輔佐君子。哀窈窕而不淫其色，所以能宣述陰化，修成內則。秦並取天下，多自驕大；官備七國，爵列八品。漢興因循，而婦制莫釐。高祖帷簿不修，孝文衽席無辨，然選納尚簡，飾玩少華。自武元之後，世增淫費，至乃掖廷三千，增級十四。及光武中興，反雕為樸，六宮稱號，唯皇后、貴人，又置美人、宮人、采女三等。明帝聿遵先旨，宮教頗修，登建嬪後，必先令德，內無出閫之言，權無私溺之授，可謂矯其弊矣。孝章以下，漸用色授，恩崇好合，遂忘淄蠢。自古雖主幼時艱，王家多釁，委成塚宰，未有專任婦人，斷割重器。唯秦芊太后，始攝政事，故穰侯權重於昭王，家富於嬴國。漢仍其謬，知患莫改。東京皇統屢絕，權歸女主。外立者四帝，臨朝者六後，莫不定策帷帟。委事父兄，貪孩童以久其政，抑明賢以專其威。任重道悠，利深禍速，身犯霧露於雲臺之上，家嬰縲絏於圄犴之下；湮滅連踵，傾輈繼路，而赴蹈不息，焦爛為期，終乃陵夷大運，淪亡神寶。詩書所歎，略同一揆。
文
【齊謝頫《敬皇后哀冊文》】翠帟舒阜，玄堂啟扉，俎撤三獻，筵卷六衣。懷蜃衛以延首，想鷖輅而撫心；痛椒塗之先廓，哀長信之莫臨。身隔兩赴，時無二展；旋詔左言，光敷聖善。其詞曰：帝唐遠胄，禦龍遙緒；在秦作劉，在漢開楚。肇惟淑聖，克柔克令；清漢表靈，曾沙膺慶。爰定厥祥，徽音允穆；光華沼，滎曜中穀。敬始紘糸延，教先穜稑；睿問川流，神襟蘭鬱。先德韜光，君道方被；輔佐求賢，在謁無訁皮。顧史弘式，陳詩展義；厚下曰仁，藏往伊智。十亂斯矣，四教罔忒；思媚諸姑，貽我嬪則。化自公宮，遠被南國；軒曜懷光，素舒佇德。閔予不祐，慈訓早違；方年沖藐，懷袖靡依。家臻寶業，身嗣昌暉；壽宮寂遠，清廟虛歸，。帝遷明命，人神胥悅；乾景外臨，陰儀內缺。空悲故劍，徒嗟金穴；璋瓚奚獻，衤韋プ罔設。馮相告祲，宸駕長往；貽厥遠圖，末命是獎。懷豐沛之綢繆，背神京之弘敞；陋蒼梧之不從兮，遵鮒隅以同壤。陳象設於園寢兮，映輿鎪於松楸；望承明而不入兮，度清洛而南遊。繼蛇綍於通軌兮，接龍帷於造舟；回塘寂其已暮兮，東川澹而不流。籍閟宮之遠烈，聞纘女之遐慶；慕方纏於賜衣，悲日隆於撫鏡。思寒泉之罔極，託彤管於遺詠。嗚呼哀哉！
妃嬪第二
敘事
《周禮》：天子後立六宮，三夫人，九嬪，二十七世婦，八十一御妻，以聽天下之內治，以明章婦順，故天下內和而家理。（鄭注云：六宮者，前一宮，後五宮也。五者，後一宮，三夫人一宮，九嬪一宮，二十七世婦一宮，八十一御妻一宮。凡百二十人。後正位宮闈，體同天王。夫人坐論婦禮，九嬪掌教四德，世婦主知喪祭賓客，女禦序王之燕寢。）漢因秦制，正嫡曰皇后，其餘內職，有夫人、美人、良人、八子、七子、長使、少使之號。武帝加婕妤、娥、容華、充衣，元帝加昭儀，又有五官、順常、舞涓、共和、娛靈、保林、良使、夜者之職。（出《漢書 外戚傳》。）光武中興，並省前制，正嫡之外，唯立貴人、美人、綵女之號。（出範曄《後漢書》。）魏武帝因西漢，置夫人、昭儀、婕妤、容華、美人，文帝增貴嬪、淑媛、脩容、順成、良人，明帝增淑妃、昭華、脩儀，（出《魏志》。）晉武採漢魏之號，以擬周之六宮，置貴嬪、夫人、貴人，是為三夫人；淑妃、淑媛、淑儀、脩容、脩華、脩儀、婕妤、容華、充華，是為九嬪；又置美人、才人、中才人，以為散職。（出臧榮緒《晉書》。）宋齊之後，大抵多依晉制。其間增損因革，或小異焉。（《宋書》曰：孝武帝省晉氏夫人、脩華、脩儀，增置貴妃，與貴嬪、貴人為三夫人；置昭儀、昭容、昭華、以代脩華、脩容，為九嬪。明帝又省貴人，置貴姬，以備三夫人；增置淑容，與古淑媛、淑儀、昭華、昭儀、昭容、脩華、脩容、脩儀為九嬪；又增置承徽、列榮，與古婕妤、容華、充華凡五職；班亞九嬪，以美人、才人、良人為散職。《齊書》雲：高帝以貴嬪、夫人、貴人為三夫人，脩華、脩儀、脩容、淑妃、淑媛、淑儀、婕妤、容華、充華為九嬪之數。《梁書》雲：梁氏一遵齊舊，陳氏之初，亦無改作。至文帝，以貴嬪、貴姬、貴妃為三夫人，以淑媛、淑儀、淑容、昭華、昭容、昭儀、脩華、脩容、脩儀為九嬪，以婕妤、容華、充華、承徽、列榮五職亞於九嬪，以美人、才人、良人為散職。《後魏書》雲：太武始立昭儀、貴人之號。孝文立左右昭儀視大司馬，三夫人視三公，三嬪視三卿，六嬪視六卿，世婦視中大夫，女禦視元士。《北齊書》曰：文宣雖有夫人、嬪御之稱，未有員數。武成依古制，有三夫人、九嬪、二十七世婦、八十一御妻，置左右昭儀比丞相；立弘德、正德、崇德夫人，比三公；光猷、昭訓、崇徽上嬪，比三卿，宣猷、凝輝、宣明、順華、凝華、光訓下嬪，比六卿；世婦比三品，御女比五品。亦並採擇嘉名，為其題目。自外又置才人、綵女，以為散號。後主又置娥英、淑妃之職。《隋書》雲：高祖依周禮，有減其數。嬪三員，世婦九員，御女三十八員。初獨孤後妒，不設三夫人，防其上逼。自嬪已下，唯置六十員。後崩，置貴人三員，增嬪至九員，世婦二十七員，御女八十一員。煬帝置貴妃、淑妃、德妃為三夫人，順儀、順容、順華、脩儀、脩華、脩容、充儀、充容、充華為九嬪，婕妤十二員，美人才人十五員為世婦，寶林二十四員、御女二十四員、綵女三十二員為女禦，總一百二十員。又有承衣、刀人，皆趨侍左右，並無員數。）
事對
【論禮 明順】《周禮》鄭玄注曰：古者三夫人之於後，猶三公之於王，坐而論婦禮，無官職矣，明順見敘事。
【プ翟 弓】《禮記》曰：王后衤韋衣，夫人プ翟。プ音餘。蔡邕《月令章句》曰：仲春之月，玄鳥至之日，乙太牢祠於高。高，祈子之祀也。后妃將嬪御皆會於高，以祈孕姓，乃醴天子所禦，帶以弓。天子所禦，謂后妃已下至禦妾，孕姓有萌芽者也。，弓衣。飲以醴酒，帶以弓矢，於高之前。弓矢者，男子之事也。音獨。
【贊{文皿}敦 載筐釣】《周禮》曰：凡祭祀，九嬪贊玉{文皿}、玉敦，後薦徹豆籩。鄭注云：玉{文皿}、玉敦，黍稷之器。{文皿}音資，敦音對。《漢魏故事》：後親蠶禮，皇后著十二笄步搖，乘雲母安車，駕六鬼馬。三夫人、九嬪、世婦，各載筐鉤從皇后，蠶於嘉桑。
【教九禦 繰三盆】《周禮》曰：九嬪掌婦學之法，以教九禦。婦德、婦言、婦容、婦功，各帥其屬，而時禦敘於王所。又曰：九嬪以婦職之法教九禦。《禮記》曰：世婦卒蠶，獻繭於夫人。夫人受之，親繰三盆，手朱綠之，玄黃之，以為黼黻文章。君服之以祀先王先公，敬之至也。
【餘三星 因八月】《史記》雲：中宮天極星，後有四星。其一為正妃，餘三星後宮之屬《後漢書》曰：漢法，常因八月算民，遣中大夫與掖庭丞及相工，於洛陽鄉中，閱視良家童女。合法相者，載還後宮，擇視可否，乃用登禦。
【取長白 合法相】臧榮緒《晉書》曰：武帝泰始中，大採擇公卿子女，以充六宮，使楊後簡選。後妒，不取端正妙好，唯取長白肥大貌粗舉則取。合法相見因八月注。
【視卿比侯 銀印賣珮】《後漢書》曰：婕妤視上卿，比列侯。《晉服制》曰：婕妤銀印青綬，佩採賣玉。
【雀釵 象簟】《晉起居注》曰：有司今月九日，當拜鄭夫人右婕妤。案儀注：應服雀釵袿襈。《西京雜記》曰：武帝以象牙為簟，賜李夫人。
【金環 玉簪】《西京雜記》曰：戚夫人以百煉金為彄環，照見指上骨。上惡之，以賜伴兒鳴玉耀光等各四枚。又曰：武帝過李夫人，就取玉簪搔頭。自此宮人搔頭皆用玉為之。
【當熊 辭輦】《漢書》曰：孝元馮昭儀，初為婕妤。上幸虎圈鬥獸，熊逸出圈，攀檻欲上。馮婕妤直前，當熊而立。上問何故，婕妤對曰：「猛獸得人而止。妾恐熊至御坐，故身當之。」又曰：孝成班婕妤，帝初即位，選入後宮。成帝遊後庭，嘗欲與婕妤同輦載。婕妤辭曰：「觀古圖畫，賢聖之君，皆有名臣在側；三代末主，乃有嬖妾。今欲同輦，得無近似乎？」上善其言而止。
【宴北園 迎西宮】《魏志》曰：明帝遊後園，召才人已上曲宴極樂。明日帝見毛後，曰：「昨宴北園樂乎？」明帝以左右泄令，所殺十餘人。王隱《晉書》曰：初惠帝晚成，武帝遣才人謝玖給惠帝，因是有娠。臨娶妃，遣致西宮，遂生湣懷也。
【昭陽殿 增城宮】《漢書》曰：孝成趙皇后，本長安宮人。有女弟，復召入為昭儀，居昭陽殿。姊弟專寵十餘年，卒無子。成帝崩，帝素無疾，民間歸罪於昭儀，昭儀自殺。又曰：孝成班婕妤，帝初即位，選入後宮。俄而大幸，為婕妤，居增城宮，再就館增城宮。有男二，並失之。一死陽祿，一死柘館。
【舉酒祝傅 低頭泣邢】《漢書》曰：孝元傅昭儀，哀帝祖母也。少為上官太后才人，元帝進幸，有寵，改為昭儀。為人有才略，善事人主。宮人飲酒酹地，皆祝願之。產平都公主及定陶恭王。《史記》曰：漢武帝時，尹夫人、邢夫人同時並幸，有詔不得相見。尹夫人自請武帝，願見邢夫人，帝許之，即令夫人飾從禦者數十人來前。尹夫人見曰：「非邢夫人。」帝曰：「何以知之？」對曰：「視其體貌形狀，不足以當人主。」於是有詔使邢夫人衣故衣獨身前。尹夫人望見曰：「真是矣！」乃低頭俯而泣，自痛其不如也。諺曰：美女入室，惡女仇之。
【圖甘泉 葬雲陵】《漢書》曰：孝武帝李夫人兄延年，性知音，善歌舞。每為新聲，延年侍上起舞。歌曰：「北方有佳人，絕世而獨立；一顧傾人城，再顧傾人國。豈不知，傾城與傾國，佳人難再得。」帝太息曰：「善哉，世豈有此人乎！」平陽主因言延年有女弟，上召見之。實妙麗善舞，由是幸生一男，是為昌邑哀王。李夫人少而早卒，上憐湣，圖畫其形於甘泉宮。《漢武帝故事》曰：拳夫人從上至甘泉而卒，葬雲陵。上哀悼，為起通靈臺。常有一青鳥集臺上，至宜帝時乃止。拳夫人即昭帝母。
賦
【漢武帝《李夫人賦》】美娟娟以修雩兮，命剿絕而不長；飾新宮以延佇兮，泯不歸兮故鄉。慘鬱鬱其蕪穢兮，處隱幽而懷傷；釋輿馬於山椒兮，奄脩夜之不陽。秋氣慘以淒淚兮，桂枝落而消亡。
【漢成帝《班婕妤自傷悼賦》】承祖考之遺德兮，何性命之淑靈；登薄軀於宮闕兮，充下陳於後庭。蒙聖主之渥惠兮，當日月之盛明；揚光烈之翕赫兮，奉殊寵於增城。既過幸於非位兮，切庶幾乎嘉時；每寤寐而太息兮，思佩以自思。陳女圖以鏡鑒兮，顧女史而問詩。悲晨婦之作戒兮，哀褒閻為郵；美皇英之女虞兮，榮任姒以母周。雖愚陋之靡及兮，敢舍心而忘茲；歷年歲而悼懼兮，閔蕃華之不滋。痛陽祿與柘館兮，仍繈褓而離災。豈妄人之殃咎兮，將天命之不可求；奉供養於東宮兮，託長信之末流。共灑掃於帷幄兮，永終死以為期。重曰：潛玄宮兮幽以清，應門閉兮禁門扃；華殿塵兮玉階苔，中庭萋兮綠草生。廣室陰兮帷幄暗，房櫳虛兮風泠泠；俯視兮丹墀，思君兮履綦。仰視兮雲屋，雙涕兮橫流。
贊
【曹植《班婕妤贊》】有德有言，實惟班婕；盈沖其驕，窮其厭悅。在夷貞艱，在晉正接；臨風端幹，沖霜振葉。
詔
【梁武帝《立內職詔》】刑於垂訓，周文所以表德；壺闈失序，漢武所以喪邦。並被諸方策，式詔戒勸。魏晉已來，雖雲簡薄，而內職名號，參差不同。在宋太始，位置繁冗。遂設官九品，且擬外朝，填委椒掖，徵費無已。自此相仍，踵以成舊，昭陽九華，千門萬戶。朕受命自天，期延七百，思所以立防自邇，貽厥將來，前代職品，所宜因革。外可詳議，務令該允。
章
【梁沈約《為六宮拜章》】蓬閨菲質，嘉淑無算；越自幽衡，登軀宸漢。奉日月之華，侍巾屣之末，何以廁鴛鸞之盛序，眷屬車之清塵？
陳
【江總《為陳六宮謝章》】恭承禮命，愧集丹縷之顏；拜奉曲私，愁縈翠羽之色。魯宮夜火，伯媛匪驚；楚榭奔濤，貞姜何懼？豈期日月騰影，風雲瀉潤。遂復位崇九禦，聲高六列，象服增華，丹軿耀採，何以弼佐王風，克柔陰化？兢惶並集，追想流荇之詩；荷遽相並，遂失鳴環之節。
箴
【晉張華《女史箴》】芸芸元化，兩儀始分；散氣流形，既陶既甄。在帝庖犧，肇經天人；爰始夫婦，以及君臣。家道以正，王猷有倫。婦德尚柔，含章貞吉；婉孌淑慎，正位居室。樊姬感莊，不食鮮禽；衛女矯桓，耳忘知音。志厲義高，二主易心；玄熊攀檻，馮媛趨進。夫豈無畏，知死不吝。班女有辭，割歡同輦；夫豈無懷，防微慮遠。人鹹知飾其容，而莫知飾其性；性之不飾，或愆禮正。出其言善，千里應之；苟違斯義，同衾亦疑。歡不可以黷，寵不可以專；專實生慢，愛極則遷。致盈必損，理固有然。
冊文
【宋謝莊《殷貴妃諡冊文》】維年月日皇帝曰：諮故淑儀殷氏，惟爾含徽挺茂，爰光素裡，友琴流荇，實華紫掖。奉軒景以柔明登譽，處椒風以婉孌升名。幽閒之範，日藹層闈，繁祉之慶，方崇蕃世，而當春掩藻，中波滅源。朕用震悼，傷於厥心，松區已翦，泉冥將隧。宜有旌德第行，式衍聲芳。今遣某官集冊告諡曰宣，魂而有靈，尚茲寵渥。嗚呼哀哉！
儲宮部
皇太子第三
敘事
《韓詩外傳》曰：五帝官天下，三王家天下。家以傳子，官以傳賢；故自唐虞已上，經傳無太子稱號。夏殷之王，雖則傳嗣，其文略矣。至周始見文王世子之制。《白虎通》曰：何以知天子之子稱世子？《春秋傳》曰：王世子會於首止是也，何以知天子之子稱太子？《尚書》曰：太子發升於舟是也。或雲諸侯之子稱世子。則《春秋傳》雲：晉有太子申生，鄭有太子華，齊有太子光。由是觀之，周制，太子世子，亦不定也。漢制，天子稱皇帝，其嫡嗣稱皇太子，諸侯王之嫡稱世子。後代鹹因之。
事對
【樹嫡 立長】《晉起居注》曰：武帝太始三年，有司奏正統立嫡。詔曰：統承大業，懼未能光祖宗之遺德；至於建嗣樹嫡，非所務也。《盧植奏事》曰：三後無子，擇立長親，年均以德。德均決之以卜筮，所以承先祖也。
【幼海 少微】《山海經》曰：無皋之山，南望幼海。郭璞注曰：幼海即少海也。《荊州星佔》曰：少微星一名處士星，儲君副主之宮。
【黃離 蒼震】《易》曰：黃離元吉。離注曰：離，南方之卦。離為火，土託位焉；土色黃，火之子。喻子有明德，能附麗於其父之道，順成其業，故吉也。又曰：震為長子。又曰：震為蒼琅竹。
【天序 國貞】《漢書》：成帝詔曰：「定陶王欣，慈仁孝順，可以承天序，繼祭祀，執金。吾任宏持節徵欣為皇太子。」《禮記》曰：一人元良，萬邦以貞，太子之謂也。
【儲貳 明兩】《晉中興書》曰：安皇帝，烈宗長子也，冊為皇太子曰：「岐嶷表於載誕，克廣同乎大成，是用命爾，以登儲貳。」《易》曰：明兩作離，大人以繼明照於四方。王肅注曰：兩離相續，明之義也。
【守祧 主器】《易》曰：震雷百里，驚遠而懼邇也。出可以守宗廟社稷，以為祭祀主。《禮記》曰：遠廟為祧。又曰：主器莫若長子，故受之以震。
【洊雷 重海】《易》曰：洊雷震。又曰：震為長子。崔豹《古今注》曰：漢明帝為太子，樂人作歌詩四章，以贊太子之盛德。其四曰「海重澗。」已上總載太子事。
【瑤山 伊水】《山海經》曰：西海之外有瑤山，其上有人，名曰太子長琴。顓頊生老童，老童生祝融，祝融生長琴。《列仙傳》曰：王子晉好吹笙，作鳳鳴。伊洛之間有道士浮丘伯，授以上嵩山。
【桂宮 蘭殿】《漢書》曰：孝成皇帝，元帝太子也。初居桂宮。《漢武故事》曰：武帝生猗蘭殿，四歲立為膠東王，七歲立為皇太子。
【青宮 玄圃】東方朔《神異經》曰：東方東明山有宮，青石為牆，面一門。門有銀榜，以青石碧鏤，題雲：天地長男之宮。《潘尼詩序》：七月七日，皇太子會於玄圃園，有令賦詩。
【龍樓 雞戟】《漢書》曰：孝成皇帝，元帝太子也，寬博謹慎。初居桂宮，上嘗急召。太子出龍樓門，不敢絕馳道，西直至城門，得絕乃度。張敞《晉東宮舊事》曰：崇福門雞鳴戟十張。
【博望 宣猷】《漢書》曰：衛皇后生戾太子據，上為立博望苑，使通賓客。潘尼皇太子集詩曰：「置酒宣猷庭，擊鐘靈沼濱；霑恩洽明兩，遭德會陽春。」
【西池 東閣】徐爰《釋問注》曰：西明內有太子池，孫權子和所穿。有土山臺，晉帝在儲宮所築，故俗呼太子池，或曰西池。《魏文帝集》曰：為太子時，北園及東閣講堂，並賦詩。命王粲、劉楨、阮瑀、應㻛等同作。
【崇賢 求福】《陸士衡詩》曰：在晉蒙嘉運，矯跡入崇賢；假翼鳴鳳條，濯足升龍泉。張敞《東宮舊事》曰：中庶子四人，扃帷侍中，若皇太子入宮，與中書舍人各一人，更日直求福坊。
【銀榜 銅扉】銀榜見上青宮注。《漢書》曰：孝成皇帝，元帝太子也。初居桂宮，上嘗急召，太子出龍樓門。張晏注曰：門樓上有銅龍。許慎《說文》曰：扉戶也。已上太子居處。
【赤旄 黃麾】張敞《晉東宮舊事》曰：皇太子初拜，有旄幢一。又曰：皇太子鹵簿有黃麾。
【鸞旌 象輅】徐廣《東宮頌》曰：禮樂承軒，典冊授庭；命服惟九，龍旗鸞旌。沈約《宋書》曰：太始三年制，太子安車乘象輅。
【花枕 畫】】張敞《晉東宮舊事》曰：皇太子有大漆枕，銀花紐自副。《續漢書》曰：皇太子安車，朱輪青蓋，畫轓輈文，五彩。
【銅羊 金馬】張敞《晉東宮舊事》曰：皇太子有銅水羊一枚，管自副。《吳志》曰：孫登，字子高，權長子。魏黃帝初二年，立為太子。嘗失盛水金馬盂，覺得主左右所為，不忍致罰。
【建九旗 舞六佾】張敞《晉東宮舊事》曰：皇太子初拜，有石山安車一，建九旗，青色四馬。又曰：皇太子大小會，庭設三廂樂，舞六佾。
【丹霞刀 彩虹劍】魏文帝《典論》曰：惟建安二十四年二月丙午，魏太子丕造刀三。其二曰含章，彩似丹霞。又曰：造百辟寶劍三，其二曰流彩虹。已上太子章服。
【夏啟 周誦】《史記》曰：夏禹東巡狩，至於會稽而崩。以天下授益，益讓帝禹之子啟。啟賢，天下屬意焉。諸侯皆去益而歸啟，曰：「吾君帝禹之子。」又曰：周武王崩，太子誦代立，是為成王。
【周發 漢莊】《尚書 中候》曰：文王廢伯邑考，立發為太子。王曰：「脩我度，遵德紀，後恆稱太子。」範曄《後漢書》曰：孝明皇帝諱莊，光武第四子。生而豐下，十歲能通《春秋》，十九年立為皇太子。師事博士桓榮，學《尚書》。
【魏丕 晉紹】《魏志》曰：文帝諱丕，武帝太子也。建安十六年為五宮中郎將，二十二年立為魏太子。丕貞固睿敏，能鎮定大事。何法盛《晉中興書》曰：明帝諱紹，字道畿，中宗踐祚，尊號為皇太子。東宮敬禮賢士，尼近明德。已上太子位號。
【四術 三善】《禮記》曰：樂正崇四術，立四教，順先王詩書禮樂以造士。王太子王子，羣後之太子，卿大夫元士之適子，國之俊選，皆造焉。又曰：世子齒於學，故父在斯為子，君在斯為臣，居子與臣之節，所以尊君親親也。故學之為父子焉，學之為君臣焉，學之為長幼焉。行一物而三善皆得者，唯世子而已。
【玉裕 金聲】陸士衡《侍皇太子宣猷堂詩》曰：茂德川沈，天姿玉裕。潘尼皇太子《釋奠頌》曰：尊道讓齒，降心下問；響以金聲，光以玉潤。
【五稱 三至】《周書》曰：靈王太子，幼而聰明。晉平公使叔譽於周，見太子晉，與之言，五稱而三窮。《禮記》曰：文王之為世子，朝於王季日三，雞初鳴而至於寢門外，問內豎之禦者曰：「今日安否何如？」內豎曰：「安。」文王乃喜。及日中又至，亦如之；及暮又至，亦如之。
【漢幄 周寢】範曄《後漢書》曰：時天下墾田，多不以實，詔下州郡檢覆其事。帝見陳留吏牘上書雲：「潁川、弘農可問，河南、南陽不可問。」帝詰吏，抵言於長壽街得之。時明帝為東海公，年十二，在幄後，言曰：「吏受郡敕，欲以墾田相妨耳。」帝曰：「何故言河南、南陽不可問？」對曰：「河南帝城多近臣，南陽帝鄉多近親，田宅逾制，不可為準。」詰問，如明帝對。周寢見三至注。
【寢門 馳道】寢門見三至注。《漢書》：孝成皇帝，元帝太子也。宣帝愛之。字曰太孫。初居桂宮，上嘗急召。太子出龍樓門，不敢絕馳道，西至城門，得絕乃度。上以遲問其故，以狀對。上大悅，乃著令太子得絕馳道。
【嘗藥 省膳】《禮記》曰：太子朝夕至於寢門外，問於內豎曰：「今日安否何如？」若內豎言疾，則太子親齊玄冠而勸膳。宰之饌，必敬視之；疾之藥，必親嘗之。《漢儀》曰：皇太子五日一至臺，因坐東廂，省視膳食。
【齒胄 問豎】《禮記》曰：世子齒於學，國人觀之曰：「將君我而與我齒讓，何也？」曰：「有父在則禮然。」又曰：「王太子王子，羣後之太子，卿大夫元士之適子，凡入學以齒。」問豎見三至注。
【春誦夏弦 撫軍監國】《禮記》曰：凡學，世子學士以時春誦夏弦，太師詔之。《左傳》曰：晉侯使太子申生伐東山皋落氏。裡克諫曰：「太子奉塚祀社稷之粢盛，以朝夕視君膳者也，故曰塚子。君行則守，有守則從；從曰撫軍，守曰監國，古之制也。」已上並是太子才德。
【問杜 禮荀】《晉中興書》曰：杜夷，字行齊，為儒林祭酒。皇太子凡三至夷舍，執經問義。《魏志》曰：文帝在東京，太祖謂曰：「荀公達人之師表，汝當盡禮敬之。」攸曾病，太子問病，獨拜於牀下。
【鄭書 劉易】《漢書》曰：初元中立皇太子，博士鄭寬以《尚書》授太子。《續漢書》曰：劉昆少學施氏易。明帝為太子，以《易》入授。
【卞賦 溫箴】卞蘭《贊太子賦》曰：切見所作典論及諸賦頌，沉思泉湧，華藻雲浮；聽之忘味，奉讀無倦。《晉中興書》曰：溫嶠拜太子中庶子，數規諫諷議，又獻侍臣箴，甚有補益。
【二疏 四皓】《漢書》曰：地節三年立皇太子，疏廣為太傅，兄子受為少傅。父子並為師傅，朝廷以為榮。在位五歲，上疏乞骸骨，上許之。大夫故人祖道東都門外，道路觀者曰：「賢哉二大夫。」《史記》曰：高祖欲易太子，留侯諫不聽。及宴置酒，太子侍，東園公、裡先生、綺裡季、夏黃公從太子，年皆八十餘，鬚眉皓白，上怪之。四人前對，各言姓名。上大驚曰：「煩公等卒調護太子。」
【四友 六傅】《吳志》曰：孫登，字子高，權稱尊號，為皇太子。銓簡秀士，以為賓友。諸葛恪為左輔，張休為右弼，顧譚為輔正，陳表為翼正都尉，是為四友。《晉公卿禮秩》曰：湣懷立東宮，乃置六傅，省尚書事。始置詹事丞。文書關由六傅公子聞，時號太子六友。
【師友 賓客】《漢書》曰：疏廣，字仲翁，為太子太傅。太子外祖父平恩侯許伯，以太子幼，使其弟舜監護太子家。上問廣，廣曰：「太子國儲副。副君師友，必於天下英俊，不宜獨親外家。」又曰：衛皇后生戾生太子據。及冠就居，上為立博望苑，使通賓客。《西京雜記》曰：文帝為太子立思賢苑，以招賓客。
【端士正人 司過虧膳】《大戴禮》曰：昔周成王幼，在繈褓之中，選天下孝悌、博聞、有道術者，以輔翼之，使與太子居處出入。故太子目見正事，耳聞正言，左右前後，皆正人也。又曰：太子既冠成人，免於保傅之嚴，則有司過之吏，虧膳之宰。太子有過，吏必書其過，而宰徹其膳。已上太子輔翼。
賦
【魏卞蘭《贊述太子賦》】明明太子，既睿且聰；博聞強記，聖思無雙。猗猗左右，如虎如龍；八俊在側，傍無訁叟兇。富不忘施，尊而益恭；研精書籍，留思異同。建計立議，廓然發蒙。天下延頸，歌頌德音；聞之於古，見之於今。深不可測，高不可尋；創法萬載，垂此休風。
詩
【梁劉孝威《奉和太子詩》】太子天下本，元良萬邦貞。周朝推上嗣，漢代紀重明；前星涵瑞彩，洊雷揚遠聲。三善傳樂正，百行紀司成；九流通已辨，七經鹹所精。博聞強子政，高才淩長卿；禮尊逾屈己，德盛益卑情。仙氣貽鐘相，儒道推桓榮；延賢博望苑，視膳長安城。園綺隨金輅，浮丘侍玉笙；智囊前斂笏，端士後垂纓。九仙良所重，四海更東傾；班輸同策乘，甲館齊蓬瀛。
【徐陵《同江詹事登宮城南樓詩》】元良居上德，率土被中孚；漢幄朝無怠，周門夕復趨。桓經既受業，賀拜且尊儒；壯志皆風雅，高文會鬥樞。鏗鏘葉舞蹈，炤爛等琨瑜；溝水漸雄伯，漳川仰大巫。鮑魚寧入俎，釣鱉匪充廚；叔譽恆詞屈，防年豈濫誅。
【江總《宴樂脩堂應令詩》】肅城通甲觀，承華啟畫堂；北宮降恩賞，西園度羽觴。殊私奉玉裕，終宴在金房；庭暉連樹彩，簷影接雲光。仙如伊水駕，樂似洞庭張；彈絲命琴瑟，吹竹動笙簧。庸疏濫應阮，衰朽恧連章。
【虞世南《追從鑾輿夕頓戲下詩》】重輪依紫極，前耀奉丹霄；天經戀宸扆，帝命扈仙鑣。乘星開鶴禁，帶月下虹橋；銀書含曉色，金輅輔晨飆。霧徹軒營近，塵暗鬥城遙；蓮花分秀萼，竹箭下驚潮。撫已漸能幹，承恩集鳳條；搖山盛風樂，抽簡薦從謠。
【褚亮《奉和禁苑餞別應令詩》】大蕃初錫瑞，出牧邇皇京；暫以綠車重，言承朱傳榮。舒桃臨遠騎，垂柳映軍營；惠化宣千里，威風動百城。禁{禦}芳嘉節，神襟餞送情；金輅催別景，玉管切離聲。野花開更落，山鳥ミ還驚；微臣夙多幸，薄宦奉儲明。釣臺漸作賦，伊水濫聞笙；懷德良知久，酬恩識命輕。
【韓王元嘉《奉和周太子監守違戀詩》】乾象開層構，離明啟少陽；卜征從獻告，守器屬元良。逖矣淩周誦，遙哉掩漢莊；好士傾南洛，多才盛北場。地分丹嶺，途間白雲鄉；儲誠虔曉夕，宸愛積炎涼。珠璧連霄漢，萬物仰重光。
【薛元超《和周太子監守違戀詩》】儲禁銅扉啟，宸行玉遙；空懷壽街吏，尚隔寢門朝。地首瞻龍戟，塵外想鸞鑣；飛文映仙榜，瀝思葉神飆。帝念紆蒼陛，乾文煥紫霄；歸塘橫筆海，平圃振詞條。欲應重輪曲，鏘洋韻九韶。
詔
【梁武帝《立昭明太子詔》】朕屬當期運，系跡前王，所以長代流祚，垂之萬葉，百辟鹹以元良之寄，有國莫先，自昔哲後。降及近代，莫不立儲樹嫡，守器承祧。及旁挹羣議，遠惟七百，建茲蒙稚，仰副宗礻方；承華肇開，崇賢克永，無疆之慶，非獨在餘。恩沾渥澤，被之遐邇。
【又《立晉安王為太子昭》】非至公無以王天下，非博愛無以臨四海，所以堯禪舜讓，惟德是與；文王舍伯邑考而立武王，格於上下，光於四表。今岱宗牢落，天步艱難，淳風猶鬱，黎民未乂。自非克明克哲，允文允武，豈能荷神器之重，嗣龍圖之尊？晉安王綱，德行內敏，威惠外宣，羣後歸美，率士宅心，可立綱為皇太子。庶百年勝殘，方流餘慶，必世後仁，永固洪業。
【後魏溫子升《莊帝生皇太子赦詔》】有國三善，事屬元良；本枝百世，義鍾繼體。朕應天纂命，握圖受籙；景祚惟新，卜年以永。令月吉辰，皇子誕育；彩雲映日，神光照殿。方開博望，將起龍樓；遠近同歡，人神共悅。
表
【宋謝莊慶《太子元服上至尊表》】伏惟皇太子殿下：明兩承乾，元良作貳；抗法遷身，英華自遠。樂以脩中，禮以治外；三善克茂，德成教尊。今日吉辰，昭加元服。對靈祗之望，儔上庠之歡，率天罄世，莫不載躍。
【又《太子元服上太后表》】離景承震，樞光陪極；毓問東華，飛英上序。樂正歌風，司成頌德；清明神鏡，溫文在躬。練日簡辰，昭備元服。懋三王之教，屬少海之重。
【梁沈約《為太子謝初表》】臣實蒙稚，溫文以闕，不閑三善之訓，未習四學之儀。雖問安內豎，因心自發，而視膳寢門，未任再至；乃降皇慈，夙膺盛典，貳體宸極，守器宗祧。顧循幼志，如臨冰壑。
【梁簡文帝《上昭明太子文集別傳等表》】若夫正少陽之位，主承祧之則，口實為美，唯稱啟誦，自茲厥後，罕或聞焉。昭明太子，稟仁聖之資，縱生知之量，孝敬兼極，溫恭在躬。明月西流，幼有文章之敏；羽龠東序，長備元良之德。非假二疏，甯勞四皓。虎賁恧其經學，智囊慚其調護，豈止博望延賓。壽春能賦，問疑棗據，書戒憑陵而已哉。玉折何追？星靡續，地尊虢嗣，外陽之術無徵。位比周儲，緱山之駕不返；臣以不肖，妄作明兩，出入銅龍，瞻仰故實，思所揄揚盛軌。宣記德音，謹撰昭明太子別傳文集。請備之延閣，藏諸廟內；永彰茂實，式表洪微。
【周王褒《為百僚請立太子表》】臣聞：洊雷居震，春方應守器之禮；明兩作離，少陽纂重暉之業。是以三善昭德，載祀之祚克昌。一有元良，國貞之圖永固。至於軒轅得姓，高陽才子，上嗣佇賢，前星虛位。魯國公ど，親居元子，屬當儲貳，具僚仰則，列闢式瞻。臣等參議，請立為皇太子。事崇監撫，教資審諭，問安寢門，視膳天幄。
箴
【周王褒《太子箴》】天生民，司牧斯樹；鹹熙庶績，式昭王度。粵若欽明，丕承寶祚；重紐地維，再匡天步。惠人垂統，元良繼體；麗正離暉；推微天啟。令問令望，聞詩聞禮。從曰撫軍，守曰監國；秋方通夢，春宮養德。桓榮獻書，荀攸觀則。元子為士，齒卿命秩；昔在周漢，親賢保弼。朝服寢門，回車作室。正陽居位，喬枝父道；臣子所崇，忠孝為寶。勿謂居尊，禍福無門。勿恃親賢，王道無偏；無為有慮，始為事先。損之又損，而全之亦全。無往不復，無平不陂。美疾甘言，鮮不為累；則哲惟艱，知人未易。居室為善，分陰無棄；亡保其存，危安其位，神聽不惑，天妖斯忌。文昌著於前星，主鬯則於守器。庶僚司箴，敢告閽寺。
太子妃第四
敘事
《白虎通》雲：妃者匹也。妃匹者何謂也？相與偶焉。古者天子後宮，嫡庶皆曰妃。（《史記》曰：黃帝有四妃，帝嚳有四妃，虞舜有二妃。）周以天子之正嫡為王后；秦稱皇帝因稱皇后，以太子之正嫡稱妃。漢因之。《漢書 外戚傳》雲：太子有妃，有良娣，有孺子，妻妾凡三等是也。魏晉以後，鹹遵之焉。
事對
【金璽 瑜珮】沈約《宋書》曰：皇太子妃，金璽龜鈕，纁朱綬，佩瑜玉。又張敞《晉東宮舊事》曰：皇太子納妃，織成袞，帶白玉珮。
【龍枕 鴨燈】《晉東宮舊事》曰：皇太子納妃，有漆龍頭支髻枕一，銀花鈕自副。又曰：皇太子納妃，有金塗連盤鴨燈一。
【文履 花{鹿}】《晉東宮舊事》曰：太子納妃，有絳地文履一量。又曰：皇太子納妃，有漆花{鹿}二具。
【龜鈕 雀鈿】龜鈕事見上金璽注。《東宮故事》曰：太子納妃，有同心雀鈿一具。
【袞帶 綺綬】袞帶見瑜珮注。又曰：皇太子納妃，有絳地織成綺綬。
【四望車 九鈿函】《晉東宮舊事》曰：皇太子納妃，四望車，羽葆前後部鼓吹各一部。又曰：步搖一具，九鈿函盛之。
【冊命 筮吉】《晉起居注》曰：元帝太興元年，上臨軒，使冊命拜晉王妃庾為皇太子妃。沈約《宋書》曰：後廢帝江皇后，諱簡珪，濟陽考城人，北中郎長史智深孫女。太始五年，太宗採訪太子妃。而後父祖已亡，弟又弱小，門無強蔭，以卜筮最吉，拜為皇太子妃。
【景殿 畫堂】《漢書》曰：元帝為太子，司馬良娣死後，太子悲恚發病。宣帝令皇后擇後宮家人子可以娛侍太子者，王禁女政君預焉。時預擇者五人。政君獨衣絳緣諸子，太掖衣也。使侍送入太子宮，見於景殿。得禦幸有身，立為太子妃。於甲觀畫堂生子，即成帝也。畫堂，太子宮中之堂。
【稱萬歲 有五可】《漢書》曰：車騎將軍許嘉女，選配太子。上令中常侍親送太子家，還白太子歡悅狀。元帝喜謂左右曰：「酌酒賀我。」左右皆稱萬歲。太子立為天子，即成帝也；立妃為皇后。王隱《晉書》曰：武帝娶楊後生惠帝，初為太子謀婚，久不決。上欲娶衛瓘女，楊後欲娶賈充女。充妻郭酷妒宿著，上曰：「衛公女有五可，賈公女有五不可；衛家女，種賢而多子，端正而長白；賈家女，種妒而少子，醜惡而短黑。」郭氏使輸物楊後，遂成納賈妃。後亂晉國。
【司徒公女 新安主生】王隱《晉書》曰：劉曜王彌寇洛，得將諸后妃去。湣懷太子王妃拔刀向賊曰：「我司徒公女，皇太子妃；死則死，終不為賊婦。」賊乃害之。又曰：安僖皇后王氏，字神受，太常王獻之女，新安公主生即安帝姑也。孝武帝以後少孤，無兄弟，故為安帝納為太子妃。孝武納採聘太子妃王氏，百官朱服會於新安公主第，祕書監王操之為主人。
詩
【胡元範《奉和太子納妃詩》】帝子威儀絕，儲妃禮慶優；疊鼓陪仙觀，凝笳翼畫輈。鬱鬱神香滿，奕奕彩雲浮；排空列錦罽，騰歡溢皇州。金閨未息火，玉樹鍾天愛；月路飾還裝，星津動歸佩。紫極流宸渥，清規佇慈誨；恩波洽九流，光輝軼千載。列席詔親賢，式宴坐神仙；聖文飛聖筆，天樂奏鈞天。曲池涵瑞景，文宇孕祥煙；小臣同百獸，率舞悅堯年。
【裴守真《奉和太子納妃詩》】瑜珮升青殿，穠華降紫微；還如桃李發，更似鳳凰飛。金屋貞離象，瑤臺起婺徽；彩纓紛碧座，績羽泛プ衣。雲路移彤輦，天津轉明鏡；仙珠照乘歸，寶月重輪映。望園嘉宴洽，主第歡娛盛；絲竹揚帝薰，簪裾奉宸慶。叢雲藹曉光，湛露晞朝陽；天文天景麗，睿藻睿詞芳。玉庭散秋色，銀宮生夕涼；大平超遂古，萬壽樂無疆。
詔
【唐太宗《冊蘇亶女為太子妃詔》】配德元良，必俟邦媛，作儷儲貳，允歸冠族。祕書丞蘇亶長女，門襲軒冕，家傳義方，柔順表質，幽閒成性，訓彰國史，譽流邦國，正位儲闈，實惟朝典，可皇太子妃。所司備禮冊命，主者施行。
冊
【唐太宗《冊太子妃文》】惟爾祕書丞蘇亶長女，族茂冠冕，慶成禮訓，貞順自然，言容有則，作合春宮。實協三善，曰嬪守器，式昌萬葉，備茲令典，仰惟國章，是用命立為皇太子妃。往欽哉，其光膺命，可不慎歟。
【宋謝莊《太子妃哀冊文》】楹凝桂奠，庭肅龍せ；風沉國路，雲起郊門。皇帝傷總糸遂之掩彩，悼副衤韋之滅華，行光既晏，長河又斜，顧而言曰：璿瑤有毀，鬱烈無湮，翦素裁簡，授之史臣。其詞曰：霍岫虧天，潛流凝漢；祥發桐珪，慶昭金算。毓景帝裡，飛芳戚閈；祕儀施穀，升音集灌。月晷幾望，娣袂惟良；釋幃春宮，承篚少陽。五葉衍藻，四訓抽光；葳蕤蕙糸襄，婉孌瓊相。清徽就遠，祲方摶；臨華罷翠，當曄收蘭。復殿生響，長廊結寒。節移虛饋，氣變容衣。中庭草藹，階上螢飛；傷縈裡第，痛溢朝闈。
帝戚部
王第五
敘事
《易》稱：先王建萬國，親諸侯。《史記》雲：黃帝置左右大監，以監萬國。《堯典》雲：協和萬邦。《左傳》雲：禹會諸侯於塗山，執玉帛者萬國。萬國之數，蓋親賢兼封。夏列九州，制五服，立爵五等，分地有三。公侯方百里，伯方七十里，子男五十里。不足五十里曰附庸。殷則爵列三等，周又列為五等，則公方五百里，侯伯子男各百里為差，不滿百里為附庸，凡王之子弟，並參封之。秦稱皇帝，除五等之制以郡縣，子弟為匹夫。漢興。立爵二等，大者王，小者侯，而王之號謂為諸侯王。（蔡邕《獨斷》曰：漢制，皇子封為王，其實諸侯也。週末諸侯或稱王。而漢自以皇帝為稱，故以王號加諸侯，總名諸侯王。）後漢建武初，朱佑議以為土無二王，臣爵皆不過公，於是悉封郡公。十七年又依舊稱王。魏改封郡王，晉又封國，宋齊以後皆封郡，隋復封國公。（已上並見《齊職儀》及《五代史志》。）
事對
【麟趾 犬牙】《毛詩》曰：麟之趾，振振公子，于嗟麟兮。注云：趾，足也；麟信而應禮，以足至者。振振，信厚也；籲嗟，歎辭也。《漢書》曰：高帝王子弟，犬牙相制，所謂磐石之固。
【磐石 維城】磐石見犬牙注。《毛詩》曰：懷德維甯，宗子維城。
【藩屏皇家 維翰帝室】《魏志 曹植傳》曰：植初封冊書曰：爰茲青社，封於東土；以藩屏皇家，為魏藩輔。《晉百官表注》雲：封皇子及公族親屬為王，所以維翰帝室。《詩》雲：大邦維翰。
【燾土苴茅 金璽駝鈕】蔡邕《獨斷》雲：天子太社，以五色土為壇。漢制，皇太子封為王者，受天子太社之土以所封之方色。東方受青土，他如其方色。藉以白茅，授之歸國以立社，故謂之茅土。孔安國注《尚書》曰：王者封五色土為社，則各割方色土與之，使立社。燾以黃土，苴以白茅。茅取其潔，黃取王者覆被四方。《漢書 舊儀》雲：諸侯王黃金璽，橐駝鈕。已上總載封建。
【二南 兩東】《毛詩序》曰：周南召南，正始之道，王化之本。潘嶽《西征賦》曰：我徂安陽，言陟陝郭，美哉邈乎，茲土之舊也。固乃周召職之所分，二南風之所交；《麟趾》信於《關雎》兮，《騶虞》應乎《鵲巢》。《東觀漢記》曰：東平獻王蒼，少有孝友之賢，寬仁弘雅。中元二年，光武帝崩，明帝詔曰：「東平王蒼，寬博有謀，可以託六尺之孤；臨大節而不可奪，其以蒼為驃騎將軍。」《魏志》曰：臨淄侯善屬文，徙封東阿王。
【魯衛 梁楚】《左傳》曰：管蔡郕霍，魯衛毛聃，郜雍曹滕，畢原豐郇，文之昭也。《漢書》曰：漢興之初，海內新定，同姓寡少。於是割裂疆土，立二等爵，尊王子弟，大啟九國，奄有龜蒙，為梁楚也。
【晉桐葉 衛梓材】《史記》曰：唐叔虞者，成王弟。成王與叔虞戲，削桐葉為珪，以封叔虞。史佚因言請擇日立叔虞。成王曰：「與之戲耳。」史佚曰：「天子無戲言。」於是遂封叔虞於唐，後為晉。故《毛詩》曰：此晉也而謂之唐。又曰：衛康叔名封，周武王同母弟也，封為衛君，居河淇間。周公懼康叔年少，乃申告康叔，作《梓材篇》，言為政之道如梓人理材焉。已上載所封國。
【共室 同輦】範曄《後漢書》曰：《清河王慶傳》雲：帝初敕皇后，令衣服與太子齊等。太子時親愛，入則共室，出則同輿。《漢書》曰：淮南厲王長，高帝少子。孝文帝初即位，自以最親，驕蹇數不奉法，上寬赦之。三年入朝，甚縱橫，從上入苑獵，與上同輦。
【入宿北宮 因留國邸】《東觀漢記》曰：《清河王慶傳》雲：永元四年，移幸北宮章德殿，講白虎觀，慶得入省宿止。《漢書 宣元六王傳》曰：成帝無嗣，體常不平。定陶共王來朝，上謂共王曰：「我未有子，人命不諱。一朝有他，且不復相見，爾長留侍我矣。」因留國邸，朝夕侍上，甚見親重。
【禮如家人 爵比皇子】《漢書》曰：齊悼惠王。孝惠二年入朝，帝與齊王宴欽太后前。孝惠以齊王為兄，置上坐如家人禮。又，楚元王交，高帝弟。自文帝即位，交學詩、內事，文帝尊寵元王子，爵比皇子。
【禦雲母輦 設鐘ね懸】傅暢《晉公卿禮秩》曰：安平王孚假黃鉞，前後羽葆，建九旒，駕駟馬，禦雲母輦。《東觀漢記》曰：東海王疆，兼食五郡二十九縣，租入倍諸王，賞賜恩寵，絕於倫比。置虎賁髦頭宮殿鐘ね之懸。已上並王之親寵。
【好書 樂善】《漢書》曰：淮南王安為人好書，善鼓琴，不喜弋獵。又云：河間獻王德，脩學好古，從人得善書，必好寫與之，留其本，兼加賜金以招之。《東觀漢記》曰：東平獻王蒼，少有孝友之賢，寬仁弘雅，美須鬢。明帝嘗從容問王：「在家為人？何好最樂？」蒼曰：「為善最樂。」
【楚詩 沛易】《漢書》曰：楚元王交，字孝遊，高祖同父少弟也。好書，多材藝。元王好讀詩，諸子皆讀詩，號曰元王詩。《續漢書》曰：沛獻王輔，性務嚴矜，有威，好經書，善說《京氏易》。
【蟻封 象船】《東觀漢記》曰：沛獻王輔善《京氏易》。永平五年，少雨，上御靈臺自卦，以《周易》林佔之。其繇曰：蟻封穴戶，大雨將至。上問輔，輔曰：蹇艮下坎上，為水；山出□雨，蟻穴居，其知雨將至。《魏志》曰：鄧哀王蒼舒，少聰察岐嶷。孫權曾致巨象，太祖欲知其斤兩，蒼舒曰：「置象大船之中，而刻其所至，秤物以載之，則其重可知矣。」
【食時 七步】《漢書》曰：淮南王安始入朝，為《離騷》傳。朝受詔，食時上。劉義慶《世說》曰：魏文帝令東阿王七步成詩，不成將行大法。遂作詩曰：「煮豆燃豆萁，豆在釜中泣；本是同根生，相煎何太急。」文帝大有慚色。
【對三雍 論五經】《漢書》曰：河間獻王，景帝子，修學好古。武帝時獻王來朝，獻雅樂，對三雍之宮。應劭注曰：辟雍，明堂、靈臺也。《東觀漢記》曰：沛獻王輔，性好經書。論《集經傳圖贊》，作《五經通論》，奉蕃以至沒，遵履法度，未嘗犯禁，稱為賢王。
【北海善書 東平工頌】範曄《後漢書》曰：北海敬王睦，善大書，當時以為楷則。寢疾，帝於馬上令作草書尺牘十首。又曰：東平王蒼，嘗上《光武中興頌》，帝甚美之。
【錢縑助國 租秩賑人】《東觀漢記》曰：東海王疆孫傾王肅，性謙儉。永初中，以西羌未平，上錢二千萬。元初中，上縑萬疋以助國。王隱《晉書》曰：齊王攸，國中文武，下至士卒，法令不食廩賜者，皆以秩賦與疾病死亡者。時有水旱，出租稅加十二賦，以賑國人。須豐年乃收入本直。已上王之才能。
【曲觀 平臺】曹植《娛賓賦》曰：感夏日之炎景兮，遊曲觀之清涼。《漢書》曰：梁孝王廣雎陽城七十里，大修宮室。為復道，自宮連屬於平臺四十餘裏。
【蘭阪 桂山】曹植詩曰：明月澄清景，列宿正參差；秋蘭被長阪，朱華冒淥池。王逸劉安《招隱士詩序》曰：《招隱士者》，淮南王之所作也。昔淮南王博雅好古，招懷天下俊偉之士。八公之徙，感慕其德而歸其仁，各竭才智，著作篇章，分造詞賦，以類相從。故或稱小山，或稱大山，其義猶詩有《小雅》《大雅》。詞曰：桂樹叢生兮山之幽，偃蹇連拳兮枝相つ。
【猿巖 雁沼】《西京雜記》曰：梁孝王好宮室苑囿之樂，作曜華之宮，營兔園，園中有百室山，山上有落猿巖、雁池，池間有鶴洲、鳧渚。《廣雅》雲：沼，池也。
【檀欒竹 連拳桂】枚乘《兔園賦》曰：脩竹檀欒夾地。兔園，梁孝王園也。連拳桂見桂山注。
【玳瑁筵 琉璃碗】劉楨《瓜賦序》曰：在曹植座，廚人進瓜。植命為賦，促立成。其辭曰：布象牙之席，薰玳瑁之筵；憑彤玉之幾，酌縹碧之樽。鮑昭淮南王宮使曲曰：淮南王，好長生。服食煉氣讀仙經，琉璃藥碗牙作盤，金鼎玉匕合神丹。
【宴平樂 望高唐】曹植詩曰：鬥雞東郊道，走馬長楸間；觀者鹹稱善，眾工歸我妍。歸來宴平樂，美酒鬥大千。宋玉《高唐賦》曰：昔者楚襄王遊於雲夢之臺，望高唐之觀。已上王之居處。
【忘憂觀 思仙台】《西京雜記》曰：梁孝王遊於忘憂觀，集諸遊士，各使為賦。葛洪《神仙傳》曰：淮南王劉安好神仙黃白之事，於是八公乃往迎之，登思仙台。
【置館 築宮】《西京雜記》曰：河間王德，築日華宮，置客館二十餘區以待學士。《史記》曰：燕昭王即位，卑身厚禮以招賢者。謂郭隗曰：「誠得賢士，與共報先主之恥，孤之願也。」隗曰：「王必欲求士，請以隗為始。況賢於隗者，豈遠千里哉。」於是昭王為隗版築宮而師事之，士爭趨燕。
【康衢 碣石】《史記》曰：鄒奭，齊諸鄒，亦頗採鄒衍之術以紀文。於是齊王嘉之，自淳于髡以下，皆命曰列大夫，為開第康莊之衢。天下言齊能致天下賢士也。又曰：鄒衍如燕，燕王築碣石宮，身親往師之。
【賜田 置醴】宋玉《小言賦》曰：楚襄王既登陽雲之臺，命諸大夫景差、唐勒、宋玉等並造《大言賦》。卒而宋玉受賞，又作《小言賦》。王曰：「善！」賜雲夢之田。《漢書》曰：初，元王敬禮申公、白公、穆生等。穆生不嗜酒，元王每置酒，常為穆生設醴。及王戊即位，亦設醴。後忘設焉，穆生退曰：「可以逝矣。」
【娛賓 敬客】娛賓見曲觀注。又曹植詩云：公子敬愛客，終宴不知疲；清夜遊西園，飛蓋相追隨。
【唐宋 應劉】宋玉《大言賦》曰：楚襄王與唐勒、景差、宋玉遊於陽雲之臺，王曰：「能為《大言》者上坐。」《魏志》曰：應㻛、劉楨等，俱為五官中郎將文學，鹹善屬詩賦。後㻛楨等卒，文帝與吳質書曰：「昔年疾疫，親故鄉罹其災，徐陳應劉，一時俱逝。」
【遊梁 趨燕】《漢書》曰：司馬相如，會景帝不悅文士。齊人鄒陽，淮陰枚乘，吳人嚴忌夫子之徒，相如見而悅之，因病免。客遊梁，得與諸侯遊士居。數歲，乃著《子虛賦》。《史記》曰：燕昭王即位，卑身厚禮以招賢士，而師事郭隗。於是樂毅自魏往，鄒衍自齊往，劇辛自趙往，是以士爭趨燕。
【先擁彗 不及履】《史記》曰：鄒衍如燕，昭王擁彗先驅，請列弟子之坐而受業碣石宮，身親往師之。葛洪《神仙傳》曰：淮南王劉安好儒學，兼該占候方術，作內書，言神仙黃白之事，名為鴻寶。於是八公乃往。八公初詣門，鬢眉皓素。門吏先密以聞安，門吏自以意難問之。言畢，八公皆化成十五童子，雲髻色如桃花。於是門吏驚竦，以白王。王聞之不及履，即出迎之，以登思仙之臺。
【曳長裾 飛廣袖】鄒陽《上吳王書》曰：臣聞蛟龍驤首奮翼，則浮□出流，霧雨鹹集，聖人砥節脩德，則遊談之士，歸義思名。今臣盡智畢議，易精極慮，則無國而不可幹；飾固陋之心，則何王之門不可曳長裾乎？《西京雜記》曰：梁孝王遊忘憂觀，集諸遊士，各使為賦。鄒陽為酒賦曰：哲王臨國，綽矣多暇。召皤皤之臣，聚肅肅之賓。錦綺為席，犀璩為鎮。曳長裾，飛廣袖，奮長纓，英偉之士，莞爾而即之。已上王之好士。
賦
【魏夏侯玄《皇胤賦》】覽二儀之上體，本人倫之大紀；道莫崇於後闢，統莫大於承祀。伊皇衢之光赫，享乾坤之元祉；在大和之五載，肇皇胤之盛始。時惟孟秋，和氣淑清；良辰既啟，皇子誕生。爾乃發愷悌之明詔，振湛恩之豐沛；末惠洽乎黎民，崇施暢於無外。爵羣兆以佈德，赦殊死以示仁；黔首詠而齊樂，願皇祚之日新。
詩
【宋劉孝義《行過康王故第苑詩》】入梁逢故苑，度薛見餘宮；尚識招賢閣，猶懷愛士風。光靈一超遠，衡館亦蒙籠；洞門餘舊邑，甘棠留故叢。送禽悲不去，過客慕難窮；池竹徒如在，林堂曖已空。遠橋隔樹出，迥澗隱崖通；芳流小山桂，塵起大王風。具物鹹如此，是地感餘衷。
【隋薛昉《巢王座韻得餘詩》】平臺愛賓友，逢掖齒簪裾；藉卉懷春暮，開襟近夏初。嫩枝猶露鳥，細藻欲藏魚；舞袖臨飛閣，歌聲出綺疏。莫慮歸衢晚，馳輪待興餘。
【隋於仲文《答譙王詩》】梧臺開廣宴，竹苑列英賢；景差方入楚，樂毅始遊燕。折角揮談柄，重席吐言泉；武騎初禽翰，文學正題鞭。玉徽調綠綺，璧散沉青田；晚霞澹遠岫，落景藻長川；末陪東閣賞，獨詠西園篇。
【褚亮和《望月應魏王教詩》】層軒登皎月，流照滿中天；色共梁珠遠，光隨趙璧圓。落影臨秋扇，虛輪入夜筵；所欣東館裡，預奉西園篇。
【李敬玄《奉和別魯王詩》】綠車旋楚服，丹蹕佇秦川；珠皋轉歸騎，金岸引行旃。一朝限原隰，千里間風煙；鶯喧上林穀，鳧響禦溝前。斷雲移魯蓋，離歌動舜弦；別念凝神扆，崇恩洽玳筵。顧惟漸叩寂，徒自仰鈞天。
【又《奉和別越王詩》】飛蓋回蘭阪，宸襟佇柏梁；別館分涇渭，歸路指衡漳。關山通曙色，林{禦}遍春光；帝念紆千里，詞波照五潢。
【楊思玄《奉和別魯王詩》】元王詩傳博，文後寵靈優；鶴蓋動宸眷，龍章送遠遊。函關疏別道，灞岸引行舟；北林分苑樹，東流溢禦溝。鳥聲含羽碎，騎影曳花浮；聖澤九垓普，天文七耀周。方徒獻雅樂，簪帶奉鳴球。
【張大安《奉和別越王詩》】盛藩資右戚，連萼重皇情；離襟愴睢苑，分途指鄴城。麗日開芳甸，佳氣積神京；何時驂駕入，還見謁承明。
【劉禕之《奉和別越王詩》】周屏辭金殿，梁驂整玉珂；管聲依折柳，琴韻動流波。鶴蓋分陰促，龍軒別念多；延襟小山路，還起大風歌。
頌
【魏陳王曹植《皇子生頌》】於皇我後。懿章前志；克篡三皇，王靈昭事。祗肅郊廟，明德敬忌；潛和積德，鐘天之釐。嘉月令辰，篤生聖嗣；慶由一人，萬國作喜。喁喁萬國，岌岌羣生；稟命我後，綏之則榮。長為臣妾，終天之經；仁聖奕代，永戴明明。同年上帝，休祥淑禎；藩臣作頌，光流德聲。
冊
【唐太宗《冊梁州都督漢王元昌》】夫易陳利建，道貫三才，傳稱夾輔，業昌百代。是以周之魯衛，式固維城，漢之梁趙，克崇磐石。惟爾幼聞教義，器識聰敏，早開土宇，禮數優崇。矣南鄭，襟帶西蜀，按部之重，茂親是用。錫以茅土，賦茲典冊，爰誓山河，永作蕃屏。朕聞曰：事君盡禮，資於孝敬，為政以德，始於仁厚。故士無貴賤，由之者揚名；時無古今，背之者淤行。爾往欽哉，去奢從儉；遠佞尊賢，克勤匪懈。垂憲乃後，可不慎歟。
【又《冊荊州都督荊王元景》】夫建官之道，實資明德；列爵之義，必俟茂親。故晉鄭佐周，功宣於夤亮；間平輔漢，業崇於藩屏。惟爾業尚忠肅，器懷恭懿。幼稟庭訓，早膺朝寵。仁恕聞於封畿，廉平著於方策。荊衡作鎮，江漢為紀；包括巴漢之域，跨躡吳越之郊。褰帷永諧，分珪僉屬，是用備茲令典，錫以休命。奄有楚甸，代為唐輔，可不慎歟。
奏
【陳尚書八座《奏封鄱陽王伯山》】臣聞：本枝惟茂，宗周之業以弘；磐石既建，皇漢之圖斯遠。故能協宣五運，規範百王，式固靈根，克昌丕緒。第三皇子伯山，發睿德於齠年，表奇姿於此日，光昭丹掖，輝映青闈，而玉圭未執，金錫靡駕，豈所以敦序維翰，建樹蕃戚。臣等參議，宜封鄱陽王。
表
【梁沈約《為南郡王讓中軍表》】臣聞：建侯茂則，非賢罔樹；分器鴻典，惟懿實先。而臣挹道未弘，踐義多缺；徒升國彝，空襲宸寵。光珪華組，ㄙ藹於關垂；令採徽猷，寂寥於甸表。晨伸委帶，夕軫臨顏；皇衢肇啟，鼎運始資。魯衛兼啟，義邈週年；齊楚並建，禮高漢日。臣以末第，聯輝上序；祐履荊阿，懷璽蘿曲。拊志惟燻，佩握如搗。
【梁劉孝綽《為鄱陽嗣王初讓雍州表》】臣聞大邦維屏，既慚宗子之詩；思樂宮，有缺僖公之頌。特以周興九伯，錫壤參虛。漢啟二河，分珪舊楚；身私家慶，總集微躬。雍部襟帶，跨制數州；西拒嶤關，北跨鄧塞。雖復呼韓來朝，槁街納質；二虜尋戈，四郊無警。猶當王戎雅訓，羊祐尚義。臣退求諸己，無或宴安；進思盡忠，幾乎私竭。
章
【梁沈約《為晉安王謝南兗州章》】臣以萊孱，幼無秀業，依天宅照，藉海憑瀾，王爵早加。藩麾夙樹，進不能閑詩西楚；好禮北河，退無以振採六條。宣風萬裏，懷慚起懼，載溢心顏；而皇明輝燭，照被彌遠。遂乃徙旆淮區，遷金濟服，朱驂出邸，青組臨方。瞻惟徵寵，俯仰忘厝。
【又《為安陸王謝荊州章》】臣託景宸區，早延休寵。身班帝穆，爵首蕃圭；好禮慚河，敦詩愧楚；懸旆出關，徒違絳闕；擬金入濟，識謝戎麾。而照臨彌廣，復叨匪服；紀南形勝，任總上游。西緯岷邛，北繼崤陝；六轡在手，猶或稱難。羣牧稟威，茲道孰易。是以攄清陸白，布款幄垂，霄途嚴遠，事隔披照，腆冒斯顏，膺此謬荷。祗奉兢懼，罔知攸託。
公主第六
敘事
昔堯女有娥皇、女英，舜妹有<果支>手，舜女有宵明燭光，湯有帝乙歸妹。（即成湯妹。）周武五之女嫁於陳，故公主未有封邑之號。至週中葉，天子嫁女於諸侯。天子至尊，不自主婚，必使諸侯同姓者主之，始謂之公主。秦代因之，亦曰公主。《史記》雲：李斯男皆尚秦公主，是也。漢制，帝女為公主，帝姊妹為長公主，帝姑為大長公主。後漢制，皇女皆封縣公主，儀服同蕃王。其尊崇者加號長公主，諸王女皆封鄉亭公主，儀服同鄉亭侯。（範曄《後漢書》曰：章帝封東平憲王蒼、琅邪孝王京女為縣公主，其後安帝妹亦封長公主。同於皇女封縣公主者，所生之子，襲母封為列侯。後皆傳國，鄉亭之封則不傳。）自晉之後，帝女依西漢曰公主，帝之姑姊並曰長公主。自漢已來，皆別置第舍府屬，至隋省府屬。（並見《齊職儀》及《晉代百官志》。）唐神龍初，又置府屬，景龍末復省。
事對
【歸妹 降嬪】應劭《風俗通》曰：《易》稱：帝乙歸妹，以祉元吉。婦人謂嫁娶之禮曰歸，歸其妹於諸侯。亨，終吉也。《尚書》曰：釐降二女於媯，嬪於虞。注云：降，下也；嬪，婦也。沈約《宋書》曰：江尚孝武帝女，表讓婚曰：伏承詔旨，當以臨海公主降嬪；榮出望表，恩加典外。
【節義 肅雍】範曄《後漢書》曰：鄧晨初娶光武姊元。及漢兵起，晨將會賓客棘陽。漢兵敗，姊亡。光武即位，封晨房子侯。帝感悼姊歿於亂，追封諡元為新野節義長公主，立廟於縣西。《詩》雲：曷不肅雍，王姬之車。謂平王之女嫁齊侯也。
【金根 銅縷】魏收《後魏書》曰：金根車，公主封君皆得乘之，但右騑而已。《續漢書》曰：印璽綬，王公玉匣銀縷，夫人、貴人、長公主銅鏤。
【賜金 獻珠】《漢書》曰：孝武衛皇后，字子夫，為平陽公主謳者。武帝即位數年，無子，過平陽公主。既飲，謳者進，帝獨悅子夫。帝起更衣，子夫侍尚衣，軒中得幸。還坐悅甚，賜平陽公主金千斤。《列仙傳》曰：朱仲，會稽販珠人。高後募三寸珠，乃詣闕上之：「珠好過度，賜五百金。」魯元公主私以七百金從仲求珠，獻四寸之珠。
【常山 沁水】魏收《後魏書》曰：陸昕之風望端雅，尚獻帝女常山公主，拜駙馬都尉。公主奉姑有孝稱，神龜初，與穆氏琅邪長公主並為女侍中。範曄《後漢書》曰：竇憲，字伯度。女弟立為皇后，憲恃宮掖聲勢，遂以縣直請奪沁水公主園。
【金鄉 蘭陵】《魏末傳》曰：何晏婦金鄉公主，即晏同母妹。公主賢明，謂其母沛王太妃曰：「晏為惡日甚，將不保身。」母笑曰：「汝得無妒晏耶。」魏收《後魏書》曰：劉暉，字重昌，正始初尚蘭陵長公主，孝明第爵。
【清河 臨海】魚豢《魏略》曰：東將初之植到關，自念有過，且當謝帝，乃留其從官著關。東將初，使人微行，宜見清河公主，欲因主以謝。而關吏以聞，帝使人逆之，不用。太后以為自殺，對帝泣。《晉中興書》曰：臨海公主，惠帝女，羊後所生。初封清河公主，未出適，值永嘉亂。
【鄂邑 襄城】《漢書》曰：昭帝始立，年八年。帝長姊鄂邑蓋長公主，居禁中共養帝。蓋公主私通客河間丁外人。上與大將軍聞之，不絕，有詔外人侍長公主。《晉中興書》曰：王敦，字處仲，尚武帝女襄城公主。天下大亂，敦將還臺，悉以公主嫁時侍婢百餘人配給將士，金寶一時棄捐。
【同姓主 列侯尚】同姓主見敘事。應劭《風俗通》曰：列侯尚公主，國人尚翁主；以妻制夫，陽屈於陰爾。
【妻單於 娉昆莫】《漢書》曰：單於兵強，數苦北邊。上問婁敬，曰：「陛下誠能以嫡公主妻單於，厚奉遺之，彼知漢女送厚，蠻夷必慕以為閼氏，生子必為太子。豈曾聞外孫敢於大父抗禮哉？」又曰：烏孫以馬千疋娉漢女。元封中，遣江都王建女細君為公主，以妻焉。贈送甚厚，烏孫昆莫以為右夫人。
【出紫微 加綠綬】左貴嬪《上萬年公主誄》曰：篤生公主，誕應休期；秀出紫微，日輝月朗。臧榮緒《晉書》曰：帝之姑姊妹皆為長公主，加綠綬。
【為子求郎 為子贖罪】《後漢書》曰：館陶公主為子求郎，明帝不許，而賜錢千萬。謂羣臣曰：「郎官上應列宿，出宰百里，非其人民受其殃。」是以難之。《漢書》曰：林慮公主子昭平君尚武帝女夷安公主，林慮困病，以金千斤錢千萬，為昭平君贖死罪，帝許之。林慮公主卒，昭平日驕，醉殺主傅母，繫獄。廷尉上請左右為前入贖，陛下許之。帝曰：「吾姊老有是一子，死以囑我。」於是為之垂涕。良久曰：「法令先帝所造，因姊故而誣先帝之法，吾何面目入高廟乎？」遂可其奏。
【董宣扣馬 高穆破車】範曄《後漢書》曰：董宣為洛陽令，時湖陽公主蒼頭白日殺人，因匿主家，吏不能得。及主出行，而以奴驂乘，宣於夏門亭候之。乃駐車扣馬，以刀畫地，大言數主之失，叱奴下車，因格殺之。魏收《後魏書》曰：高道穆為御史尉，莊帝姊壽陽公主行犯清路，執赤棒卒呵之不止，穆令棒破其車。公主深以為恨，泣以訴帝。帝謂主曰：「高中尉清貞之人，彼所行者公事，豈可以私責之！」
【下天孫之津 降帝子之渚】《史記 天官書》曰：婺女、織女，天女孫也。《楚辭》雲：帝子降兮北渚，目眇眇兮愁予。王逸注云：帝子，堯子也。
詩
【李嶠《長寧公主東莊侍宴詩》】別業臨青甸，鳴鸞降紫霄；長筵鴛鷺集，仙管鳳凰調。樹接南山近，煙含北渚遙；承恩感已醉，戀賞未還鑣。
【崔《長寧公主東莊侍宴詩》】沁園東郭外，宸駕一遊盤；水樹宜時涉，山樓尚晚看。席臨天女貴，林接近臣歡；聖藻懸辰象，微臣切仰觀。
【李適《長寧公主東莊侍宴詩》】鳳樓紆睿幸，龍舸暢宸襟；歌舞平陽第，園亭沁水林。山花添聖酒，澗竹繞薰琴；願奉瑤池駕，千春侍德音。
【李乂《長寧公主東莊侍宴詩》】紫禁乘雷動，青門訪水嬉；上臺鱣堂慶，仙女鳳樓期。合宴簪紳滿，承恩雨露滋；北辰還捧日，東館幸逢時。
【又《奉和幸長寧公主莊詩》】平陽館外有仙家，沁水園中好物華；地出東郊回日馭，城臨南鬥度雲車。風泉韻繞幽林竹，雨霰光搖雜樹花；已慶時來千億壽，還言日暮九重賒。
【徐彥伯《奉和送金城公主詩》】鳳屋憐簫曲，鸞閨念掌珍；羌庭遙築館，廟策重和親。星轉天河夕，花移海樹春；聖情淒送遠，留蹕望行塵。
【閻朝隱《奉和送金城公主詩》】甥舅重親地，君臣厚義鄉；還將貴公主，嫁與褥氈王。鹵簿山川暗，琵琶道路長；回瞻父母國，日出在東方。
誄
【魏陳王曹植《平原懿公主誄》】於維懿主，瑛瑤其質；協策應期，含英秀出。岐嶷之姿，實朗實一；在生十旬，察人識物。儀同聖表，聲協音律；驤眉識往，亻免瞳知來。求顏必笑，和音即該。阿保接手，侍御充傍；常在繈褓，不停第牀。專愛一宮，取玩聖皇；何圖奄忽，罹天之殃。魂神遷移，精爽翱翔。號之不應，聽之莫聆；帝用籲嗟，嗚咽失聲。嗚呼哀哉！憐爾早歿，不逮光陰；改封大郡，惟帝舊疆。建土開家，邑移蕃王；琨珮惟鮮，朱紱斯煌。國號既崇，哀爾孤獨。配爾名才，華宗貴族；爵以列侯，銀艾優渥。成禮於宮，靈轜交轂；生雖異寶，歿乃同嶽。爰構玄宮，玉石交連；朱房皓璧，高曜電鮮。長埏繕修，神閨啟扉；二柩並降，雙魂孰依。人誰不沒？憐爾尚微。
【晉潘嶽《南陽長公主誄》】於穆獻主，弈代熙盛；重作大司，黎牧火正。國之仁姑，家之慈母，天道輔仁，宜享遐壽。如何短命，皆不華首。
駙馬第七
敘事
漢制，天子以列侯尚公主，諸侯以國人承翁主。（崔浩義雲：尚，承，皆卑下之名也。公主別立第舍，太子之女，則令列侯就第奉事之，故尚公主。諸王女，則當國人來承事之，皆不得謁見舅姑，通問而已。天子尊，令諸公代主婚，故曰公主。諸王卑則自主之，故曰翁主。後漢皇女為縣公主，諸王女為鄉亭公主；晉已後，王女為縣主。）魏晉之後，尚公主皆拜駙馬都尉。初，駙馬都尉，漢武置也，掌御馬。（《說文》雲：駙馬，字從馬付聲。一曰駙，近也，疾也。應劭曰：自上安下曰尉，都謂總領。）曆兩漢，多宗室及外戚與諸公子孫任之。至魏，何晏，大將軍何進孫，以主婿拜駙馬都尉。其後杜預尚晉宣帝女高陸公主，拜駙馬都尉；王濟尚晉文帝女常山公主，拜駙馬都尉。後代因魏晉以為恆，每尚公主則拜駙馬都尉。（出《漢書》及《齊職儀》。又《晉書》：傅宣尚晉武帝女弘農公主，桓溫尚元帝女南康公主，荀羨尚元帝潯陽公主，劉慎尚晉明帝女廬陵公主，皆拜駙馬都尉。）
事對
【名才 貴族】名才見下江表。曹植《平原公主誄》曰：配爾名才，華宗貴族；爵以列侯，銀艾優渥。
【天姻 國婚】天姻見下江表。荀羨，字令則。年十五，擬國婚之選，羨不欲連姻帝室，乃遠遁長沙。監司追尋，不獲已遂尚潯陽公主。出《荀氏家傳》。
【同輿 連日】魏收《後魏書》曰：馮誕，字子正，與高祖同歲。幼侍書學，特蒙親待，尚高祖妹樂安公主，拜駙馬都尉。高祖寵誕，同輿而載，同按而食，同席而坐臥，謝萬駙馬都尉。劉真長誄曰：弱冠振纓，結婚帝室；綢繆姻婭，連光雲日。
【降鶴 賜駿】劉向《列仙傳》曰：簫史善吹簫，能招白鶴，教弄玉鳳鳴。居數十年，吹簫作鳳聲，鳳皇來止其屋，為作鳳臺。夫婦止其上，一日皆隨鳳飛去。案，弄玉，秦穆公女也。《後魏書》曰：宿石，元明帝時，拜中壘將軍。嘗從獵，帝親欲射虎。石扣馬諫，引帝上高原，上後，虎騰躍殺人，詔石為忠臣切諫，免虎之害。賜馬一疋。尚上谷公主，拜駙馬都尉。
【付粉 吹簫】魚豢《魏略》曰：何晏，字平叔。美姿儀，面絕白，魏帝疑其付粉。後至夏月，喚來而與熱湯餅，大汗出，遂以朱衣自拭，色轉皎然，帝始信之。吹簫見上降鶴注中。
【二主同家 三尚異穴】範曄《後漢書》曰：竇融長子穆，尚內黃公主，又子固，尚溫陽公主。竇氏一公兩侯二公主。《後魏書》曰：劉昶尚武邑公主。主薨，更尚建興公主。又薨，更尚平陽長公主。及昶終，與三公主同塋異宮。
【楊喬閉口 宋弘不諧】謝承《後漢書》曰：楊喬為尚書，容儀偉麗，數上書言政事。桓帝爰其才貌，詔妻以公主。喬固讓不聽，遂閉口不食，七日而死。範曄《後漢書》曰：光武姊湖陽公主新寡，帝共論朝臣，微觀其意。主曰：「宋公威容德器，羣臣莫及。」帝曰：「方且圖之。」後弘被引見，帝令主坐屏風後，因謂弘曰：「諺雲：富易交，貴易妻，人情乎？」弘曰：「臣聞貧賤之交不可忘，糟糠之妻不下堂。」帝顧謂主曰：「事不諧矣。」
制
【唐中宗《賜駙馬封制》】門下，特進行右散騎常侍駙馬都尉觀國公楊慎矜。分榮戚裡，藉寵公門。恭肅，著於立身，恪勤效於從政。鳳凰樓上，宛符琴瑟之歡；烏鵲橋前，載葉松蘿之契。宜覃茅土，式廣山河。
表
【宋虞通之《為江讓尚公主表》】伏承詔旨，當以臨海公主降嬪，榮出望表，恩加典外，顧審輶蔽，伏用憂惶。臣寒門悴族，人凡質陋，閭閻有對，本隔天姻。如臣素流，家貧業寡；年近將冠，皆已有室。荊釵布裙，足得成禮。自晉氏已來，配尚公主者，雖累經華胄，亟有才名。至如王敦懾氣，桓溫斂威，真長佯愚以固辭，子敬奔走以求免；王偃無仲都之質，而祼雪於北階；何瑀闕龍工之姿，而見投於深井。謝莊迨自害於矇瞍，殷沖幾不免於強鉏；制勒甚於僕隸，防閑過於婢妾；往來出入，人理之常，當待賓客，朋從之義。而令掃轍息駕，無窺門之期；廢筵抽席，絕接對之理。非唯交友離異，仍乃兄弟疏闊。姆爾爭媚，相勸以嚴；媚媼競前，相諂以急。其間，又有應答、問訊、卜筮師母，乃至殘餘飲食，詰辨與誰；衣被故弊，必責頭領。或進不獲前，或入不聽也；不入則嫌於入疏，求出則疑有別意。召必以三更為期，遣必以日出為限；夕不見晚魄，朝不識曙星。至於夜，步月而弄琴，晝拱袂而披卷，一生之內，與此長乖；又聲影才聞，則少婢奔迸，裾袂向席，則醜老叢來。左右整刷，以疑寵見嫌；賓客未冠，以少容致斥。如臣門分，代荷殊榮，足定家聲，便預提拂。青宮美官，或由才升；一叨婚戚，鹹成恩假，是以仰冒非宜。披露丹質，非唯上陳一已。規全身願，實乃廣申諸門受患之切；伏願天慈照察，特賜蠲停。若恩制頓降，披請不申，便當刊膚剪髮，投山竄海。云云。
