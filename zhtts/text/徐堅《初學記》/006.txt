△卷六 地部中
總載水第一
敘事
《淮南子》雲：積陰之氣為水。《文子》雲：水之道，上天為雨露，下地為江河。《漢書》雲：《書》稱水曰潤下。坎為水，位在北方，終藏萬物者也。為政令順時，陰陽調和，終始相成。十二月鹹得其氣，則水得其性，此之謂潤下。若政令逆時，霧水暴出，百川流溢，壞鄉邑，溺居人，及淫雨傷稼，是為水不潤下。《爾雅》曰：水中可居者曰洲。（亦曰潭音。）小洲曰渚，小渚曰。（亦曰小，曰坻。又小曰磧。）凡水邊皆曰垂、曰涯、曰畔、曰幹、曰漬、曰濱，涯上下坦曰ぞ，（一曰兼。）重涯曰岸，岸上地曰滸，曲涯曰澳。（一曰隈。）水草交曰湄，埤增水連土，人所止曰澨。水曲曰，水北曰陽，水南曰陰，水出山石間曰，（音吝。）山夾水曰澗，水注川曰溪，水注溪曰谷，水通穀曰壑。石絕水曰梁，築土遏水曰塘。（一曰堤。又曰妨。）大防曰墳，水所鐘曰澤，廣澤曰衍，澤曲曰皋，障曰陂，澤無水有草木曰藪。水通流曰川，水本曰源。源曰泉。泉正出曰濫泉，側出曰氵九泉。泉所出同所歸異曰肥泉，異出同流曰瀵。深水曰潭，急水曰流，砂石上曰瀨。（亦曰湍，曰灘，曰磧。）水別流曰派，大水有小口別通曰浦。風吹水湧曰波。（亦曰浪。）大波曰濤，小波曰淪，平波曰瀾，直波曰涇。水朝夕而至曰潮，風行水成文曰漣，水波如錦文曰漪。水行曰涉。逆流而上曰溯洄，順流而下曰溯遊。（亦曰沿流。）絕流而渡曰亂，以衣涉水曰厲，繇膝以下曰揭，繇膝以上曰涉，渡水處曰津，（亦曰濟。）潛行水下曰泳。（自「水中可居」已下，並出《爾雅》、《釋名》、《說文》三書。）水神曰天吳，（《山海經》雲：天吳八首十八尾，亦曰水伯。）大波之神曰陽侯，（《博物志》曰：昔陽國侯溺水，因為大海之神。）濤之神曰靈胥。（《博物志》雲：昔吳相伍子胥，為吳王夫差所殺，浮之於江，其神為濤。）
事對
【流濕 潤下】《易》曰：水流濕，火就燥。《尚書》：五行一曰水，水曰潤下，潤下作鹹。
【包天 帶地】《春秋元命苞》曰：水者，天地之包幕，五行之始焉。萬物之信由生。王彪之《水賦》曰：水帶地而壤潤，月流天而霄炯。陸士衡詩曰：逝矣經天日，悲哉帶地川。
【習坎 盈科】《易》曰：水洊至，習坎；君子以常德行，習教事。《孟子》曰：水之為物也，不盈科不行，君子之於道也，不成章不達。趙岐曰：盈，滿也；科，坎也。
【八水 三川】戴延之《西征之》曰：關內八水：一涇，二渭，三灞，四，五澇，六，七澧，八氵高。《漢書》曰：河南故秦三川郡。韋昭注曰：有河洛伊，故曰三川。
【秋涸 冬凝】《禮記》曰：仲冬之月，水始涸。《淮南子》曰：夫水向冬則凝而為冰，向春則泮而為水。
【九河 八海】《尚書》曰：九河既道。孔安國注曰：河水分為九道，平原以北是也。《關令內傳》曰：須彌山東南有山曰昆侖，在八海內。
【三江 五湖】《尚書》曰：三江既入，震澤底定。孔安國注云：三江已入，致定為震澤。《周禮》：揚州之浸曰五湖。
【榮河 溫洛】《尚書 中候》曰：堯即政七十載，修壇河洛。仲月辛日，昧明禮備，榮光出河，休氣四塞。鄭玄注云：榮光五色，從河水中出。《易乾鑿度》曰：帝盛德之應，洛水先溫，九日乃寒，五日變為五色玄黃。
【碧海 絳河】東方朔《十洲記》曰：東有碧海，廣狹浩汗，與東海等，水不鹹苦，正作碧色。王子年《拾遺記》曰：絳河去日南十萬裏，波如絳色，多赤色、赤色魚，而肥美可食。上仙服得之，則後天而死。
【清濟濁河 玄灞素】袁宏《北征賦》曰：於是背梁山，截汶波，汛清濟，傍祀阿。劉劭《趙都賦》曰：其南也，則有洪川巨瀆，黃水濁河，發源積石，逕拂太華。潘嶽《西征賦》曰：北有清渭濁涇，蘭池周曲；西有玄灞素，湯井溫穀。
【粉水 錦流】盛弘之《荊州記》曰：築陽縣西有粉水，源出房陵縣。取其水為粉，鮮潔異於錦水，故因名粉水。巴郡臨江縣亦有此水，取以為粉，舊常獻之。《華陽國志》曰：成都道西城，故錦官也。錦工織錦，濯流江中則鮮明，濯他江則不如，故命曰錦裡城。
【利萬物 成百事】《老子》曰：上善若水，水善利萬物而不爭，處眾人之所惡，故幾於道。《文子》曰：水之道也，大不可極，深不可測；萬物不得不生，百事不得不成。
【君子觀 小人溺】《孫卿子》曰：孔子觀於東流之水，子貢問曰：「君子見大水必觀焉。何也？」孔子曰：「夫水，遍與諸生而無為也。似德，其流也。卑下倨句，必循其理。似義，浩浩乎不居。似有道，其延萬仞之穀，不懼。似勇，主量必平。似法，盈不求概。似正，綽約微達。似察，以出以入就潔。似善，發源必東。似志，是以君子見大水必觀焉。」《禮記》曰：小人溺於水，君子溺於口；夫水近於人而易以溺人。
【懷山襄陵 浮天載地】《尚書》雲：帝曰諮四嶽，湯湯洪水方割，蕩蕩懷山襄陵，浩浩滔天。郭氏《玄中記》曰：天下之多者水焉，浮天載地，高下無不至，萬物無不潤者。
【積成江海 上為雨露】桓寬《鹽鐵論》曰：水積而成江海，行積而成君子。《文子》曰：水之道也，大不可極，深不可測；上天為雨露，下地為潤澤。
【竊壤以堙 積灰而止】《山海經》曰：洪水滔天，鯀竊帝之息壤，以堙洪水。又《淮南子》曰：往古之時，四極廢，九州裂，水浩瀚而不息。於是女媧積蘆灰以止滔水。
【親而不尊 狎而不玩】《禮記》曰：水之於人也，親而不尊；天尊而不親。《左傳》曰：鄭子產謂子太叔曰：「唯有德者能以寬服民。其次莫如猛夫火烈，人望而畏之，故鮮死焉。水懦弱，民狎而玩之，則多死焉，故寬難。」
賦
【東晉王彪之《水賦》】寂閒居以遠詠，記上善以寄言，誠有無而大觀，鑒希微於清泉。泉清恬以夷淡，體居有而用玄；渾無心以動寂，不凝滯於方圓。湛幽邃以納汙，泯虛柔以勝堅。或氵宏浪於無外，或纖入於無間。故能委輸而作四海，決導而流百川，承液而生□雨，湧凝而為甘泉。
詩
【梁孝元帝《登堤望水詩》】丘馬河堤上，非謂城隅遊；懷山殊未已，徒然勞九愁。旅泊依村樹，江槎擁戌樓；高岸翻成浦，曲港反通舟。棗野良知歎，瓠河今可儔；願假宣尼術，泗水卻橫流。
【梁劉孝綽太子γ《落日望水詩》】川平落日迥，落照滿川張；復在淪波地，派別引沮漳。耿耿流長脈，熠熠動輕光；寒鳥逐槎泛，驚鵜拂浪翔。臨流自多美，況此還故鄉；榜人夜理楫，棹女暗成裝。欲待春江曙，爭途向洛陽。
【後梁沈君攸《賦得臨水詩》】開筵臨桂水，攜手望桃源；花落圓文出，風急細流翻。光浮動岸影，浪息累沙痕；滄波自可悅，濯纓何用論。
【陳釋慧標《詠水詩》】曾添疏勒井，經湧貳師營；玉津花色亮，銀溪錦磧明。舟如空裡泛，人似鏡中行；持將符上善，利得動高情。
【祖孫登《詠水詩》】驪泉紫闕映，珠浦碧沙沉；岸闊蓮香遠，流清雲影深。風潭如拂鏡，山溜似調琴；請君看皎潔，知有淡然心。
【又《蓮調詩》】長川落照日，深浦漾清風；弱柳垂江翠，新蓮夾岸紅。船行疑泛迥，月映似沉空；願逐琴高戲，乘魚入浪中。
【隋李巨仁《賦得方塘含白水詩》】白水溢方塘，淼淼素波揚；疊浪搖鳧影，漣漪寫雁行。長堤柳色翠，夾岸荇花黃；觀魚自有樂，何必在濠梁。
【孔德紹《王澤嶺遭洪水詩》】地籟風聲急，天津雲色愁；悠然百川滿，俄爾萬頃浮。還似金堤溢，翻如碧海流；驚濤遙起鷺，回岸不分牛。徒知懷趙景，終是倦陽侯；大梗誠無託，蘆灰豈暇求。思得乘槎便，蕭然河漢遊。
【張文琮《詠水詩》】標名資上善，流派表靈長；地圖羅四瀆，天文載五潢。方流含玉潤，圓折動珠光；獨有蒙園吏，棲偃玩濠梁。
贊
【晉郭璞《釋水贊》】川瀆綺錯，渙瀾流帶；潛潤傍通，經營華外。殊出同歸，混之東會。
【戴逵《水贊》】水德淡中，泉玄內鏡；至柔好卑，和協道性。止鑒標貴，上善興詠；爰有幽人，擁輪來映。
【庾肅之《水贊》】湛湛涵淥，清瀾澄浚；妙質柔明，雲深液潤。
海第二
敘事
《釋名》雲：海，晦也。主引穢濁，其水黑而晦。《博物志》雲：天地四方，皆海水相通；地在其中，蓋無幾也。七戎、六蠻、九夷、八狄，形類不同，總而言之，謂之四海，言皆近於海也。四海之外，皆復有海雲。按，東海之別有渤，（出《說文》。）故東海共稱渤海，又通謂之滄海。《博物志》雲：滄海之中，有蓬萊、方丈、瀛洲三神山，金銀為宮闕，仙人所集。《列子》稱：渤海之東有大壑，名曰歸塘。（《莊子》所雲尾閭。）其中有岱輿、員嶠、方壺、瀛洲、蓬萊五山。《十洲記》曰：東海之別，又有溟海、員海。（《十洲記》曰：扶桑在碧海之中，有太帝宮，太真東王所居；有蓬萊山，週迴五千裏。山外有員海繞其山，海水色正黑色，謂之溟海。按：《莊子》有北溟，則四海皆稱溟也。）《山海經》有岐海、幼海、少海。（《山海經》雲：甌閩皆在岐海中。又云：無皋之山，南望幼海。郭璞注云：幼海，少海也。）按：南海大海之別有漲海。（謝承《後漢書》曰：交阯七郡貢獻，皆從漲海出入。又《外國雜傳》雲：大秦西南漲海中，可七八百里，到珊瑚洲。洲底大磐石，珊瑚生其上，人以鐵網取之。）按：西海大海之東。小水名海者，則有蒲昌海、蒲類海、青海、鹿渾海、潭彌海、陽池海。（《漢書》曰：蒲昌海一名鹽澤，廣袤三百里。其水氵亭，冬夏不減，皆以潛行地下，南出積石。又郭義恭《廣志》雲：蒲類海在西域東北。竇固擊伊晉，戰於蒲類海。《十三州記》曰：允吾縣西，有卑禾羌海，代謂之青海。《後魏書》曰：太祖西征次鹿渾海。郭義恭《廣志》雲：羌中之西，有潭彌海、陽池海。）按：北海，大海之別有瀚海。瀚海之南小水名海者，則有渤鞮海、伊連海、私渠海。（《漢書》：霍去病伐匈奴，北至瀚海；後漢竇憲伐匈奴，至渤鞮海。郭義恭《廣志》曰：匈奴中北有伊連海。後漢梁諷說北單於，單於喜，即將人眾與諷俱還到私渠海。）凡四海通謂之裨海，（毗之反。）裨海外復有大嬴海環之。（《鄒子》曰：所謂中國者，天下八十一分之一耳。中國名曰赤縣，內自有九州。禹之九州是也，不得為州數。中國外如赤縣州者，亦謂之九州，有裨海環之。如一區中者乃為一洲，如此者九。都有大瀛海環其外，此謂八極，而天下際焉。）海曰百谷王，海神曰海若。海一雲朝夕池，一雲天池，亦云大壑巨壑。（出《老子》及《風俗通》。）海中山曰島，海中洲曰嶼。（東方朔《十洲記》曰：有祖洲、瀛洲、玄洲、炎洲、長洲、元洲、鳳麟洲、聚窟洲、流洲、生洲。其生洲、瀛洲在東海，炎洲在南海，鳳麟洲、聚窟洲皆在西海，元洲、玄洲在北海。已上凡十洲也。）
事對
【委輸 朝宗】木玄虛《海賦》曰：於廓靈海，長為委輸。《尚書》曰：江漢朝宗於海。注云：宗，尊也，有似於朝。
【委水 積流】《禮記》曰：三王之祭川也，皆先河而後海。或源也，或委也。此之謂務本。又曰：洗之在阼，其水在洗東，祖天地之左海也。鄭玄注曰：海水之所委也。《孫卿子》曰：不積跬步，無以至千里；不積小流，無以成江海。
【叢桂 扶桑】王粲《遊海賦》曰：若夫長洲別島，旗布星峙，桂蘭叢乎其上，珊瑚周乎其址。東方朔《十洲記》曰：扶桑在碧海中，樹長數千丈，一千餘圍。兩幹同根，更相依倚，是以名扶桑。
【地脈 天池】《關令內傳》：天有五億五萬五千五百五十里，地亦如之。各以四海為脈。《莊子》曰：窮髪之北有溟海者，天池也。
【通天 動地】張華《博物志》曰：舊說天河與海相通。近有人居海渚者，年年八月有浮槎來，甚大，往反不失期。此人乃立於槎上，多齎糧乘槎去，忽不覺晝夜。奄至一處，有城郭舍屋，望室中多見織婦，見一丈夫牽牛渚次飲之，驚問此人何由至此。此人即問：「此為何處？」答曰：「君可詣蜀問嚴君平。」此人還問君平，君平曰：「某月日有客星犯鬥牛，即此人到天河也。」《莊子》曰：海水三歲一週流相薄，即為之地動。
【滄嶼 碧津】沈懷遠《南越志》曰：海安縣南有小水，南注乎海。極目滄嶼，渺望溟波。《十洲記》曰：處玄風於西北，坐王母於神鄉。昆吾錯於流澤，扶桑鎮於碧津，離合水精而光獸於炎野。坎總眾陰，是以仙都宅於海島。
【金宮 玉闕】金宮事見敘事。崔琰《遂初賦》曰：蓬萊蔚其潛興，瀛壺森以駢羅；列金臺之蹇產，方玉闕之嵯峨。
【是壑 鵬溟】《漢書》曰：會稽海外有東是壑，分為二十餘國，以歲時來獻見。左思《齊都賦》曰：其東則有滄溟巨壑，洪浩汗漫。《莊子》曰：北溟有魚，其名曰鯤；化為鳥，其名曰鵬。將徙於南溟，擊水三千里。謝莊《赤鸚鵡賦》：禎流隴域，祥發鵬溟。
【窮髮 聶耳】窮髪見天池下。《山海經》曰：聶耳國在無腸國東，兩手聶其耳，懸居赤水中。
【無為 善下】《文子》曰：古之善為君者，法海以象其大，注下以成其廣。《老子》曰：江海所以能為百谷王者，以其善下之故。
【負石 乘桴】《漢書》曰：鄒陽上書：申屠狄蹈雍之河，徐衍負石入海，不容於世，義不苟取。應劭《風俗通》曰：姜肱，字伯維。靈帝踐祚，徵肱為太守，肱告人曰：「吾以虛獲實，蘊藉聲價，盛明之際，尚不委質。今政在私門，夫何為哉。」遂乘桴浮於海，莫知其極。時人以為非凡。
【蜃樓 鮫室】《漢書》曰：海傍有蜃氣為樓臺。木玄虛《海賦》曰：天深水怪，鮫人之室。
【蓬嶼 桑田】李顒《淩仙賦》曰：瞻蓬萊之秀嶼，冀東叟之可尋；將乍至而反墜，患巨浪之相臨。葛洪《神仙傳》曰：麻姑謂王方平曰：「自接待以來，見東海三為桑田。向到蓬萊，水乃淺於往者略半也，豈復將為陵陸乎？」方平乃曰：「東海行復揚塵耳。」
【秦橋 漢柱】《三齊記》曰：青城山，秦始皇登此山，築城造石橋，入海三十里。張勃《吳錄》曰：象林海中有小洲，生柔金。自北南行三十里，有西屬國。人自稱漢子孫。有銅柱，雲漢之埸之表。
【水伯 波臣】《山海經》曰：朝陽之穀，神曰天吳，是為水伯。其為獸也，十八尾，八首，人面，八足也。木玄虛《海賦》曰：天吳乍見而彷彿。《莊子》曰：周顧視車轍有鮒魚焉。曰：「我東海之波臣也，君豈有斗升之水活我哉！」
【黃金闕 紫石室】《史記》曰：燕王使人至蓬萊、方丈、瀛洲。此三神山在海中，去人不遠。有至者望之如□，及到，三山反在水下。有仙人不死藥焉。黃金白銀為宮闕。東方朔《十洲記》曰：滄海島中，有紫石宮室，九老仙都。
【不死草 反魂樹】東方朔《十洲記》曰：祖洲在東海中，地方五百里，上有不死草，生瓊田中。草似菰，苗長三尺許。人已死者，以草覆之，皆活。又曰：聚窟洲在西海中，有大樹，與楓木相似。樹方花，香聞數百里，其名為反魂樹。
【傾瀉百川 回γ萬裏】劉禎《魯都賦》曰：巨海分焉，傾瀉百川。左思《吳都賦》曰：百川派別，歸海而會，潮波汨起，回γ萬裏。
賦
【後漢王粲《遊海賦》】含精純之至道，將輕舉而高厲；遊餘心以廣觀兮，且彷徉乎西裔。乘蘭桂之輕舟，浮大江而遙逝；翼驚風以長丘，集會稽而一視。登陰隅以東望兮，覽滄海之體勢，吐星出日，天與水際，其深不測，其廣無葦，尋之冥地，不見涯泄。章亥所不極，盧敖所不屆。洪洪洋洋，誠不可度也。處嵎夷之正位兮，同色號於穹蒼；苞納汙之弘量，正宗廟之紀綱。總眾流而臣下，為百穀之君王。
【晉木玄虛《海賦》】昔在帝媯巨唐之世，天綱氵孛，為凋為瘵，洪濤瀾汗，萬裏無際，江河既導，萬穴俱流，椅拔五嶽，竭涸九州，其為廣也，其為怪也。則乃氵攸氵奕氵斂灩，浮天無岸，波如連山，乍合乍散，噓吸百川，洗滌淮漢，若乃霾а潛消，莫振莫竦。輕塵不飛，纖羅不動；猶尚呀呷，餘波溢湧。若乃偏荒速告，王命急宣，飛迅鼓楫，泛海淩川。於是候勁風，揭百尺，維長綃，掛帆席，望濤遠決，炯然鳥逝，一越三千，不終朝而濟所屆。
【梁簡文帝《海賦》】昔禹啟龍門，羣山既鑿，高明澄氣而清浮，厚載勢廣而盤礴。坎德洊臻，水源深博，灌注百川，控清引濁，始乎濫觴，委輸大壑。測之渺而無際，望之杳而綿漠。鬱拂冥茫，往來日月，フ魄昏微，乍明乍沒。若夫長風鼓怒，湧浪砰磕；颺波於萬裏之間，漂沫於扶桑之外。
詩
【唐太宗《春日望海詩》】披襟眺滄海，憑軾玩春芳；積流橫地紀，疏派引天潢。仙氣凝三嶺，和風扇八荒；拂潮雲布色，穿浪日舒光。照岸花分彩，迷雲雁斷行；懷卑運深廣，持滿守靈長。有形非易測，無源詎可量；洪濤經變野，翠島屢成桑。之罘思漢帝，碣石想秦皇；霓裳非本意，端拱是圖王。
【宋謝靈運《遊赤石進帆海詩》】首夏猶清和，芳草亦未歇；水宿淹晨暮，陰霞屢興沒。周覽倦瀛ヂ，況乃淩窮髮；川後時安流，天吳靜不發。揚帆採石華，掛席拾明月；溟漲無端倪，虛舟有超越。仲連輕齊組，子牟眷魏闕；矜名道不足，適已物可忽。請附任公言，終然謝天伐。
【北齊祖孝徵《望海詩》】登高臨巨壑，不知千萬裏；雲島相接連，風潮無極已。時看遠鴻度，但見驚鷗起；不假送將歸，自然傷客子。
【隋煬帝《望海詩》】碧海雖欣矚，金臺空有聞；遠水翻如岸，遙山倒似雲。斷濤還共合，連浪或時分，馴鷗舊可狎，卉木足為羣。方知小姑射，誰復語臨汾。
【又《季秋觀海詩》】孟軻敘遊聖，枚乘說疾；逖聽乃前聞，臨深驗茲日。浮天迥無岸，含靈固非一；委輸百穀歸，朝宗萬川溢。分城碧霧晴，連洲彩雲密；欣同夫子觀，深愧玄虛筆。
【隋虞茂《奉和望海詩》】清蹕臨溟漲，巨海望滔滔；十洲雲霧遠，三山波浪高。長瀾疑浴日，連島類奔濤；神遊藐姑射，睿藻冠風騷。徒然雖觀海，何以效涓毫。
【楊師道《奉和春日望海詩》】春山臨渤海，徵旅輟晨裝；回瞰盧龍塞，斜瞻肅慎鄉。洪波回地軸，孤嶼映雲光；落日驚濤上，浮天駭浪長。仙台隱螭駕，水府泛黿梁；碣石朝煙滅，之罘歸雁翔。北巡非漢後，東幸異秦皇；搴旗羽林客，拔距少年場。電擊丘遼水，鵬飛出帶方；將舉青邱繳，安訪白霓裳。
贊
【宋謝惠連《四海贊》】九夷六蠻，八狄七戎，凋鏤異質，裳嬴殊風。致之以德，車軌斯同。
河第三
敘事
《說文》雲：河者下也，隨地下流而通也。《援神契》曰：河者水之伯，上應天漢。《穆天子傳》曰：河與江淮濟三水為四瀆。河曰河宗，四瀆之所宗也。按《水經注》及《山海經注》：河源出昆侖之墟，（《山海經》曰：昆侖山縱廣萬裏，高萬一千里，去嵩山五萬裏，有青河、白河、赤河、黑河環其墟。其白水出其東北陬，屈向東南流，為中國河。河百里一小曲，千里一大麯，發源及入中國。大率常然。）東流潛行地下，至規期山；北流分為兩源：一出蔥嶺，一出於闐。其河復合，東注蒲昌海，復潛行地下，南出積石山，西南流，又東回入塞，過敦煌酒泉張掖郡；南與洮河合，過安定北地郡；北流過朔方郡西，又南流過五原郡南，又東流過雲中西河郡東，又南流過上都河東郡西，而出龍門。（汾水從東於此入河，河東即龍門所在。《呂氏春秋》曰：龍門未開，河出孟門東大溢，是謂洪水。禹鑿龍門始南流。）至華陰潼關，與渭水合，又東回過砥柱。（砥柱，山名。河水分流，包山而過，山見水中若柱然。今陝州東河北陝縣三縣界。）及洛陽，（孟津所在也。）至鞏縣與洛水合，成皋與濟水合，（濟水出河北，至王屋山而南，截河渡，正對成皋。）又東北流過武德，與沁水合。至黎陽信都，（信都今冀州，絳水所在。絳水亦曰漬水，一曰漳水也。）鉅鹿之北，遂分為九河，（鉅鹿，今邢州，大陸所在。大陸，澤名。九河，一曰徒駭，二太史，三馬頰，四覆釜，五胡蘇，六簡，七潔，八鉤盤，九鬲津。）又合為一河而入海。（齊桓公塞九河以廣田居。故館陶貝邱廣川信都東光河間以東城池，九河舊跡有存。漢代河決金堤，南北多罹其害。議者常欲求九河故跡而穿之，未知其所，是以班固雲自茲距漢已亡其八枝也。河之故瀆，自沙邱堰而分，屯氏河出焉。）故《尚書》稱，導河積石，至於龍門，（今絳州龍門縣界。）南至於華陰，北至於砥柱，東至於孟津。（在洛北，都道所湊，古今以為津。）東過洛，至於大亻丕。（洛，今鞏縣，在河洛合流之所也。大亻丕山，今汜水縣，即故成皋也。山再成曰亻丕。）北過絳水，至於大陸，（其絳水今冀州信都。大陸，澤名，今邢州鉅鹿。）又北播為九河，同為逆河入於海，是也。同，合也。九河又合為一，名為逆河。逆，迎也，言海口有朝夕潮，以迎河水。初禹自黎陽東北界，分河為二渠以引水。一南出會隰川，今河所流也。（今河滑州以東，是舊隰水。）一出貝邱，即九河之上河。王莽時廢塞，故俗謂之王莽河。（《史記 河渠溝洫志》並雲：河之為災害，中國尤甚。禹導河自積石，歷龍門，又釃二渠以引河。如淳注：二渠一出貝邱，一則隰川。王莽時河遂塞，但用隰耳。）隋煬帝於衛縣，（今衛州衛縣。）因淇水之入河，（淇水亦曰清水。）立淇門以通河。東北行，得禹九河之故道，隋人謂之御河。
事對
【出昆侖 導積石】並見敘事。
【包砥柱 冒石門】包砥柱見敘事。《山海經》曰：積石之山，其下有石門，河水冒以西南。郭璞注曰：冒猶覆也。
【魚折溜 龍{帶足}水】《河圖》曰：黃帝雲：「餘夢見兩龍，挺白圖，即帝以授餘於河之都。」天老曰：「天其授帝圖乎？」試齋以往視之。黃帝乃齋河洛之間，求象見者。至於翠媯泉，大盧魚折溜而至，乃問天老：「子見中河折溜者乎？」見之，與天老跪而授之。魚泛白圖，蘭菜朱文，以授黃帝。舒視之，名曰錄圖。《春秋運鬥樞》曰：舜既為天子，五年二月東巡狩。至於中州，與三公諸侯臨觀。黃龍五采負圖出，置舜前，{帶足}入水而前去。
【沉白馬 祭玄貉】《史記》：漢武帝元光中，河決於瓠子。是時天子已用事萬裏沙漠，還師臨決河，沉白馬璧於河。《穆天子傳》曰：西征，獵於滲澤，獲白狐玄貉，以祭河宗。
【入蔥山 淪蒲海】並見前敘事中。
【鱗屋龍堂 泉室水府】《楚辭》曰：魚鱗屋兮龍堂，紫貝闕兮朱宮。王逸注：貝作闕。泉室水府見下鮑昭《河清頌》。
【九折 兩源】《淮南子》曰：河水九折注海而流不絕者，有昆侖之輸也。《漢書》曰：河有兩源，一出蔥嶺，一出於闐。在南山下。其河北流，與蔥嶺河合，東注蒲昌海。
【龍宮 貝闕】《漢書》：武帝元光二年春，河水從頓丘南流入渤海。其五月河決濮陽，泛十六郡。發卒十萬，救決河，起龍泉宮。貝闕事見上。
【捧土 轉石】朱浮《與彭寵書》曰：奈何以區區漁陽，而造怨於天子？此猶河濱之人，捧土塞孟津，多見其不知量也。謝承《後漢書》曰：安帝時，尚書陳龜上表曰：「仁恩廣被，化流殊方，使老者以壽終，孤幼得保年。猶臨河轉石，易於反掌。」
【泛柏 航葦】《毛詩》曰：泛彼柏舟，在彼中河。又曰：誰謂河廣，一葦航之。
【玉牘 金繩】《河圖 考靈曜》曰：趙王政以白璧沉河，有黑公從河出，謂政曰：「祖龍來，天寶開，中有尺二玉牘。」《河圖》曰：舜以大尉即位，與三公臨河，觀黃龍五采負圖出，置舜前。以黃玉為牌，白玉為檢，黃金為繩，紫芝為泥，章曰「天黃帝符璽」。
【馬圖 龜讖】《禮記》曰：聖王之所以為順山者不使居川，不使渚者居中原，用水火金木，飲食必時，合男女，頒爵位，必當年德，是以天降膏露，地出醴泉，山出器車，河出馬圖。鄭玄注：馬圖，龍馬負圖而出。孫柔《瑞應圖》：白玉龜者，師曠時出河東之崖，為聖圖出河，負錄讖書。
【三門 九曲】酈元注《水經》曰：砥柱山，禹鑿之以通河，河水分流，包山而過，山見水中，若柱然，故曰砥柱。又在虢之西界，望之若柱，故曰砥柱。三川既決，水流疏分，指狀表目，亦謂之三門。成公綏《大河賦》曰：乘高赴下，絕沒長奔，馳會五戶，分下三門。《河圖》曰：黃河，出昆侖山東北角剛山東。以北流千里，折西而行，至於南山。南流千里，至於華山之陰。東流千里，至於植雍。北流千里，至於下津。河水九曲，長者入於渤海。
【紺蓋 白璧】衛宏《漢舊儀》曰：祭四瀆者江河淮濟，用三正牲圭沉有車馬紺蓋。白璧見上玉牘注。
【悲申屠 尋方叔】《韓詩外傳》曰：申屠狄言非其時，將投於河，崔嘉聞而止之，曰：「聖仁者，民之父母也，今以濡足之故，不救溺人可乎？」狄曰：「昔桀殺龍逢，紂殺比干，而亡天下；吳殺子胥，陳殺泄冶，而滅其國。非無聖知，不用故也。」遂負石而沉於河。《楚辭》曰：望大河之洲渚，悲申屠之抗跡。《論語》曰：鼓方叔入於河。成公綏《大河賦》曰：善尼父之不濟，尋方叔之遠跡；懿吳起之讜言，大泛舟之興役。
【三日變 千年清】《易乾鑿度》曰：天降嘉應，河水先清三日。清變為白，白變為赤，赤變為玄，玄變為黃，各三日。王子年《拾遺記》曰：丹邱千年一燒，黃河千年一清，皆至聖之君，以為大瑞。又，黃河清而聖人生。
【榮光 休氣】《尚書 中候》曰：榮光出河，休氣四塞。休，美也，榮光五采。
賦
【後漢應㻛《靈河賦》】諮靈川之遐源兮，於昆侖之神邱。淩增城之陰隅兮，賴后土之潛流。行積石之重險兮，披山麓之溢浮。蹶龍黃而南邁兮，紆鴻體而四流。涉津洛之阪泉兮，播九道乎中州。汾傾湧而騰騖兮，恆赫赫而徂徵。肇乘高而迅逝兮，陽侯怖而振驚。
【晉成公綏《大河賦》】覽百川之弘壯兮，莫尚美於黃河。潛昆侖之峻極兮，出積石之嵯峨。登龍門而南遊兮，拂華陰與曲阿。淩砥柱而激湍兮，逾洛而揚波。體委蛇於后土兮，配靈漢於穹蒼。貫中夏之畿甸兮，經朔狄之遐荒。曆二週之北境兮，流三晉之南鄉。秦自西而啟壤兮，齊據東而畫疆。殷徒涉而求固，衛遷濟而遂強。趙決流而卻魏，嬴引溝而滅梁。思先哲之攸歎，何水德之難量。
詩
【隋蕭愨《奉和濟黃河應教詩》】大蕃連帝室，驂駕奉皇猷；未明丘羽騎，淩晨方畫舟。津城度維錦，岸柳夾緹油；鐘聲颺別島，旗影照蒼流。早光生劍服，朝風起節樓；滔滔細波動，裔裔輕舷浮。回橈避近磧，放舳下前洲；全疑上天漢，不異謁蓬邱。望知雲氣合，聽識水聲秋；從君何等樂，喜從神仙遊。
【陳江總《渡黃河詩》】蔥山淪外域，鹽澤隱遐方；兩源分際遠，九道派流長。未殫所聞見，無待驗詞章；留連嗟太史，惆悵踐黎陽。導波縈地節，疏氣耿天潢；憫周沉用寶，嘉晉肇為梁。
【隋薛道衡《渡北河詩》】連旌映塗攵浦，疊鼓沸沙洲；桃花長新浪，竹箭下奔流。塞雲臨遠艦，胡風入陣樓；劍拔蛟將出，驂驚黿欲浮。雁書終立效，燕相果封侯；勿恨關河遠，且寬邊地愁。
【劉孝孫《早發成皋望河詩》】清晨發巖邑，丘馬走に轅；回瞰黃河上，惝屢飛魂。鴻流導積石，驚浪下龍門；仙槎不辨處，沉璧想猶存。遠近洲諸出，颯遝鳧雁喧；懷古空延佇，歎逝將何言。
【梁劉孝威《公莫渡河詩》】請公勿渡河，河廣風威厲；檣偃落金烏，舟傾沒犀。紺蓋空嚴祀，白馬徒生祭；銜石傷寡心，崩城掩霜袂。劍飛猶共水，璧沉魂俱逝；君為川後臣，妾作江妃娣。
【陳張正見《公無渡河詩》】金堤分錦纜，白馬渡蓮舟；風嚴歌響絕，浪湧榜人愁。棹折桃花水，颿橫竹箭流；何言沉璧處，千載偶陽侯。
贊
【東晉郭璞《爾雅圖贊》】昆侖三層，號曰天柱；實惟河源，水之靈府。
頌
【宋鮑昭《河清頌》】汙彼四瀆，媚此雙川；伏靈遠紀，閟貺延年。澄源昆嶽，鏡流蔥山；泉室凝澱，水府清涓。
【宋張暢《河清頌》】渾渾洪河，家國之濱；襟帶晉衛，領袖齊秦。龍門誕溜，積石傳津；乘運能有，經啟天人。化流上帝，時表初星；飛書曝瑞，龍圖照神。協靈既偉，通氣載榮。
文
【後魏孝文帝《祭河文》】維大和十九年，皇帝告於河瀆之靈：坤元湧溢，黃瀆作珍；浩浩洪流，實裨陰淪。通源導物，含介藏鱗；啟潤萬品，承育蒼旻。惟聖作則，惟禹克遵。浮楫飛帆，洞厥百川；朕承寶曆，克纂乾文。騰鸞淮方，旋鷁河；龍舲禦瀆，鳳旆乘雲。泛泛棹舟，沂津；宴我皇遊，光餘夷濱。肇開水利，漕典載新；千艫桓桓，萬艘斌斌。保我大儀，惟爾作神。
【顏師古《四大河祝文》】維神上通雲漢，光啟圖書，分導九枝，傍潤千里，素秋式序，用率典常。
箋
【宋苟倫《與河伯箋》】伏惟河伯府君：君侯潛曜靈泉，翱翔神渚；發洪流於昆侖，揚高波於砥柱；包四瀆以稱王，總百川而為主。
江第四
敘事
《釋名》雲：江，公也，諸水流入其中，所公共也。《風俗通》雲：江，貢也，所出珍物可獻貢也。《周官》：揚州其川三江。按：三江，《漢書 地理志》注：岷江為大江，至九江為中江，至徐陵為北江，蓋一源而三目。（鄭玄、孔安國注云：左合漢為北江，會彭蠡為南江，岷江居其中，則為中江。故書稱東為中江者，明岷江至彭蠡與南北合，始得稱中也。又《山海經》：三江者，大江、中江、北江也。汶山郡有岷山，大江所出。峽山中江所出，東注大江。岷山北江所出，東注大江。其源皆在蜀也。又韋昭說：岷江、松江、浙江，亦悉在吳也。又沈懷遠《南越志》曰：廣信江、始安江、鬱林江，亦為三江，在越也。）按《水經》及《荊州記》雲：江出岷山，其源若甕口，可以濫觴。在益州建甯滿江縣，潛行地底，數裏至楚都，遂廣十里，名為南江。初在犍為，與青衣水、汶水合。至洛縣，與洛水合。東北至巴郡，與涪水、漢水、白水合。東至長沙，與澧水、沅水、湘水合。至江夏，與沔水合。至潯陽，分為九道，（《潯陽記》說九江：一曰白烏江，二奉江，三烏土江，四嘉靡江，五畎江，六浮江，七稟江，八提江，九菌江。）東會於彭澤，經蕪湖，名為中江，東北至南徐州，名為北江而入海也。（按，南徐州今潤州。）《尚書》稱岷山導江，東別為沱。（江別為沱水。）又東至於澧，（澧，水名，在荊州。）過九江，至於東陵。（東陵，地名。）東迤北會於匯，（匯澤即彭蠡也。）東為中江，入於海是也。凡長江之別，有郫江、（任豫《益州記》曰：郫江，大江之支也。亦曰涪江，亦曰湔水。在蜀與洛水合。）汶江、（《益州記》曰：汶江源出三輪阪下。）墊江、（崔鴻《西京記》曰：吐谷渾觀墊江源，問魯和曰：「此水經仇池而過晉壽山沱渠，始號墊江，至巴郡入大江。」墊音疊。）弱柳江、（《緣江記》曰：西江別支為弱柳江。）浙江、（《說文》雲：江別流為汜，至會稽山陰為浙江。又，顧野王雲：浙江發源東陽新安之間，不與岷山之江相涉，至錢塘入於海。）松江、（劉澄之《揚州記》：吳縣有松江，自吳入海。今蘇州。）凡長江有別名，則有京江、（在南徐州。禹貢所謂北江也。今潤州丹徒縣也。）瓜步江、（今揚州六合縣界。西南對潤州江寧縣，即魏文帝及後魏太武帝所臨處。）烏江、（即項羽死處，今和州烏江縣也。）曲江。（枚乘《七發》曰：觀於廣陵之曲江。曲江，今揚州也。又始興郡有曲江，今韶州是也。又，漢司相如《吊秦二世賦》曰：臨曲江之豈州，此即長安也。以其水曲折，甚類廣陵之江。今樂遊園。）凡江帶郡縣因以為名，則有丹徒江、錢塘江、會稽江、山陰江、上虞江、廣陵江、鬱林江、廣信江、始安江、牂牁江、成都江。
事對
【導江 絕漢】《尚書》曰：岷山導江，東別為沱。《淮南子》曰：江出岷山，東流絕漢入海。
【荊池 楚望】《淮南子》曰：昔荊楚之地，汝潁以為洫，江漢以為池。《左傳》曰：江漢沮漳，楚之望也。
【四瀆 六川】《史記》曰：殷湯作江誥曰：「古禹皋陶久勞於外，民乃安。東為江，北為河，南為淮，西為濟。四瀆已候，萬民乃居」《呂氏春秋》曰：何謂六川？河水、赤水、遼水、黑水、江水、淮水，此六川也。
【吐貝 納龜】《春秋運鬥樞》曰：瑤光得則江吐大貝。《尚書》曰：九江納錫大龜。
【濫觴 縈帶】《家語》曰：江水始出岷山，其源可以濫觴。及其至於江津，乃方舟避風不可以涉。袁山松《宜都記》曰：對西陵南岸有山，其峯孤秀。人自山南上至頂，府臨大江如縈帶，視舟船如鳧雁。
【萍實 菱華】《家語》曰：楚昭王渡江，江有物，大如鬥，圓而赤，直觸王舟。舟人取之。王大怪，使之魯問孔子。孔子曰：「此萍實也，可剖而食之，吉祥。唯霸者能獲之。」使反。王遽食之，甚美。傅玄歌曰：有女殊代生，涉江採菱華；上翳青□景，下鑒淥水波。
【鸚洲 鵲岸】酈元注《水經》曰：江水至江夏沙羨縣西北，又東經歎父山。江右岸當鸚鵡洲。《左傳》曰：昭公十六年冬，楚子伐吳，吳人敗之於鵲岸。《西京記》曰：今居巢江南水有鵲尾渚者，是也。
【祭胥 吊屈】董覽《吳地記》曰：夫差立，子胥以忠謇見亡。遂賜死，浮屍於江。夫差悔焉，與羣臣於江設祭置壇。國人因為立廟。漢揚雄《吊屈原文》：過湘沅而主不容，自投江而死。作書往往摭離騷文而反之，自岷山投諸江流，以吊屈原。
【捐 喪珮】《楚辭》曰：捐餘兮江中，遺餘珮兮澧浦。劉向《列仙傳》曰：江妃二女，遊江濱，見鄭交甫，遂解珮與之，交甫受珮而去。數十步，懷中無珮，女亦不見。郭璞《江賦》曰：感交甫之喪珮，悲神使之纓羅。是也。
【沉書 投局】蕭方等《三十國春秋》曰：光祿殷羨之還豫章，貴遊多憑寄書。羨之至板橋，投書於江曰：「沉者自沉，浮者自浮。」殷洪喬不能作致書郵。臧榮緒《晉書》曰：陶侃語人曰：「大禹聖人，乃惜寸陰；至於眾人，當惜分陰。」參佐或以戲廢事者，乃取其蒲博棋局之具，悉投於江。
【笑吳主 歎魏帝】環濟《吳紀》曰：孫權詔曰：「呂岱、諸葛恪《道步騭》說：北人慾以布囊盛土塞江。每讀此表，令人連日失笑。此江自天地以來，寧有可塞者乎？」虞溥《江表傳》曰：魏文帝出廣陵欲伐吳，望大江而歎曰：「吳據洪流，且多糧谷，雖武騎千隊，無所用也。」乃還。
【使君灘 中郎浦】酈元注《水經》曰：江水東流魚復縣南，又經羊腸虎臂灘。楊亮為益州，至此而覆舟。懲其波瀾，蜀人至今猶名之為使君灘。又曰：江水又東至華容縣西，左迤為中夏水，右則中朗浦出焉。
【髮黃岑 激赤岸】盛弘之《荊州記》曰：始安郡有東北二江，北江發源於桂陽之臨武黃岑山；東江發源於南康大庾嶠下，經始興縣界，南流西轉，與北江合於郡東，注於南海。山謙之《南徐州記》曰：京江，禹貢北江也。闊漫三十里，通望大壑。常以春秋朔望。輒有大濤，聲勢駭壯，極為奇觀。濤至江北激赤岸，尤更迅猛。
【黃金浦 紫貝闕】酈元注《水經》曰：江水東至長沙，下縣，又東之。右岸有城陵山，山有故城，東接徵落山。江之南畔名黃金瀨，瀨東有黃金浦。《楚辭》曰：芙蓉蓋而菱華車，紫貝闕而白玉堂。王逸注：紫貝，水蟲也。《援神契》曰：洪水出大貝。
【不惡小穀 不逆眾流】《墨子》曰：江河不惡小谷之滿已也，故能大。是故江河之水，非一源之流。《老子》曰：江海所以能為百谷王者，以其無不受之。苟有所逆，眾流不至者多矣。
賦
【東晉郭璞《江賦》】諮五材之並用，是水德之靈長；惟岷山之導江，初發源於濫觴。聿經始於洛沫，攏萬川乎巴梁；沖巫峽而迅激，濟江津以起漲。極泓量而海運，狀滔天以淼茫。總括漢泗，兼包淮湘；併吞沅澧，汲引沮漳。源二分於居崍，流九派乎潯陽；鼓洪濤於赤岸，淪餘波於柴桑。綱絡羣流，商攉涓澮。表神委於江都，混流宗而東會；注五湖以漫漭，灌三江而氵崩沛。氵高浩汗六州之域，經營炎景之外。所以作限於華裔，壯天地之險界，呼吸萬裏，吐納靈潮。自然往復，或夕或朝；激逸勢以前丘，乃鼓怒而作濤。
【南齊謝頫《楚江賦》】爰自山南，薄暮江潭；滔滔積水，嫋嫋霜嵐。憂與江兮竟無際，客之行兮歲已嚴。爾乃雲沉西岫，風蕩中川，馳波鬱素，駭浪浮天，明砂宿莽，石路相懸。於是霧隱行雁，霜耿虛林，迢迢落景，萬裏生陰。列攢笳兮極浦，彌蘭鷁兮江潯；願希光兮秋月，承末照於遺簪。
詩
【周庾信《奉和泛江詩》】春江下白帝，畫舸向黃牛；錦纜回沙磧，蘭橈避荻洲。濕花隨水泛，空巢逐樹流；建平船柿下，荊門戰艦浮。岸杜多羣樹，山城是迥樓；日落江風靜，龍吟回上游。
【隋煬帝《夏日臨江詩》】夏潭蔭修竹，高岸坐長楓；日落滄江靜，雲散遠山空。鷺飛林外白，蓮開水上紅；逍遙有餘興，悵望情不終。
【隋薛道衡《入郴江詩》】仗節遵嚴會，揚舲溯急流；征途非白馬，水勢類黃牛。跳波鳴石磧，濺沫擁沙洲；岸回槎倒轉，灘長船卻浮。緣涯頻斷挽，掛壁屢移鉤；還憶青絲騎，東方來上頭。
【隋柳顧言《奉和晚日楊子江應教詩》】大江都會所，長洲有舊名；西流控岷蜀，東泛邇蓬瀛。未睹纖羅動，先聽遠濤聲；空濛雲色晦，浹疊浪華生。欲知暮雨歇，當觀飛旆輕。
【蘇味道《九江口南濟北接蘄春南與潯陽岸詩》】江路一悠哉，滔滔九派來；遠潭昏似霧，前浦沸成雷。鱗介多潛育，漁商幾溯洄；風搖蜀柿下，日照楚萍開。近漱湓城曲，斜吹蠡澤隈；錫龜猶入貢，浮磬罷新裁。津吏揮橈疾，郵僮整傳催；歸心詎可問，為視落潮回。
祭文
【隋薛道衡《祭江文》】維開皇元年，行軍元帥晉王，謹乙太牢之奠，敬祭南瀆大江之神：仰惟靈性包平智，德擅靈長，上膺東井，下紀南國。引雙流而分九派，長四瀆而納百川。自晉永嘉，乾靈落綱；蕞爾吳越，僭偽相承；陳賊叔寶，世濟其兇。士庶為其塗炭，人神所以怨憤。忝司九伐，清彼一方。分命將士，乘流南渡。仰憑靈祐，鹹蒙利涉。今申命蒼兕，躬總精銳，直趨金陵，行登石首。庶蛟螭竄於洲渚，帷蓋靜于波濤。江表克平，海內清泰。謹申禮薦，惟神尚享。
淮第五
敘事
《釋名》雲：淮，圍也。圍繞揚州北界，東至海也。《周官》：青州，其川淮泗。按《水經注》及《山海經》雲：淮水出南陽平氏縣桐柏山。其源初則湧出，復潛流三十里，然後長騖。東北經大復山，從義陽郡北，東過江夏，平春縣北，又東過新息縣南，期思縣北，至厚鹿縣南，與汝水合。又東過廬江安豐縣，與決水合。東北至九江壽春縣東，與潁水合。壽春縣北與淝水合。又東至當塗縣北，與渦水合。東北至下邳淮陰縣，與泗水合。東至廣陵淮浦縣而入海也。近海數百里，通朝夕潮。《尚書》稱：導淮自桐柏，東會於泗沂，入於海，是也。（孫盛《晉陽秋》曰：秦始皇東遊，望氣者雲：「五百年後，金陵有天子氣。」於是秦始皇於方山掘流，西入江，亦曰淮。今在潤州江寧縣，土俗亦號曰秦淮。）
事對
【二山 三洲】酈元注《水經》曰：平阿縣有當塗山，淮出於荊山之左，當塗之右，奔二山之間而揚濤北注也。《毛詩》曰：鼓鐘伐，淮有三洲。毛注：三洲淮上也。
【奧府 都】焦贛《易林》曰：江河淮海，天之奧府；眾利所聚，可以饒有。焦贛《易林 變佔》曰：江河淮海，天之都；商人受福，國家富有。
【注江 入海】《孟子》曰：禹排淮泗而注諸江。《山海經》曰：淮水出餘山。餘山在朝陽東義鄉，西入海。郭璞注曰：今淮水出義陽平氏縣桐柏山，東北經汝南、淮南、譙國、沛國、下邳，經淮陰縣入海也。
【禹義 晉竭】《尚書 禹貢》曰：淮溯其乂。孔安國注曰：二水已治。臧榮緒《晉書》曰：永嘉三年，淮濮水竭。
【化橘 變禽】《周禮》曰：橘逾淮而北化為枳，此地氣然也。郭璞《遊仙詩》曰：六龍安可頓，運流有代謝；淮海變微禽，吾生獨不化。
【溉鮒 化雉】劉向《說苑》曰：莊周貧，往貸於魏文侯。文侯曰：「待吾邑粟之來而獻之。」周曰：「乃今者周之來，見道牛蹄中有鮒魚焉，太息謂周曰：『我尚可活也。』周曰：『須我為汝向南詣楚王，決江淮以溉汝。』鮒魚曰：『今命在甕瓷之中耳！乃為我見楚王，決江淮以溉我，汝即求我於枯魚之肆矣。』」《國語》曰：趙簡子歎曰：「雀入於淮為蜃，黿鼉莫不能化，唯人不能，哀夫。」李顒《感冬篇》曰：蜿虹潛太陰，文雉化淮汜。
【韓釣 王浮】《注水經》曰：淮水東經淮陰縣。漢高祖封韓信為侯國，昔韓信去下鄉而釣於此處也。王浮見下王粲賦。
【會泗沂 經譙沛】會泗沂見敘事。經譙沛見上入海注。
【潛周鼎 沉魏璧】《楚辭》曰：潛周鼎於江淮兮，爨土ň於中宇。王逸注曰：言藏九鼎於江淮之中。魚豢《魏略》曰：文帝黃初六年，帝以舟軍入淮，遣使者沉璧於淮汜。
【蠙珠 玉璽】《尚書》曰：《禹貢》雲：泗濱浮磬，淮夷蠙珠暨魚。孔安國注曰：淮夷二水出蠙珠及美魚。臧榮緒《晉書》曰：安帝義熙十二年，左衛後陳陽於東府前淮水中，得玉璽一枚。此金陵秦淮，非四瀆淮也。以淮事少，故假此成對。
賦
【後漢王粲《浮淮賦》】從王師以南征兮，浮淮水而遐逝；背渦浦之曲流兮，望馬邱之高澨。泛洪櫓於中潮兮，飛輕舟乎濱濟；建眾檣以成林兮，譬無山之樹藝。於是迅風興濤，鉦鼓若雷，旌麾翳日，飛雲天回，蒼鷹飄逸，遞相競軼。淩驚波以高騖，馳駭浪而赴質；加舟徒之巧極，美榜人之閑疾。白日未移，前丘已屆，羣師按部，左右就隊；軸轤千里，名卒億計。運茲威以赫怒，清海隅之蒂芥；濟元勳一舉，垂休績於來裔。
【魏文帝《浮淮賦》】建安十四年，王師自譙東徵，大興水運，泛舟萬艘。時餘從行，始入淮口，行泊東山，睹師徒，觀旌帆，赫哉盛矣。雖孝武盛唐之狩，舳艫千里，殆不過也。乃作斯賦雲：淮沂水而南邁兮，泛洪濤之湟波；仰巖岡之崇阻兮，經東山之曲阿。浮飛舟之萬艘兮，建幹將之戈；揚雲旗之繽紛兮，聆榜人之嘩嘩。乃撞金鐘，爰伐雷鼓；白旄沖天，黃鉞扈扈。武將奮發，驍騎赫怒。
【隋杜臺卿《淮賦序》】古人登高有作，臨水必觀焉；吟詠比賦，可得而言矣。《詩 周南》雲：漢之廣矣，不可泳思；江之永矣，不可方思。《比阝風》雲：涇以渭濁，其。《衛風》雲：河水洋洋，北流活活。《小雅》雲：滔滔江漢，南國之紀。《大雅》雲：豐水東注，惟禹之績。《周頌》雲：猗與漆沮，潛有多魚；有鱣有鮪，鰷嘗鯉。《魯頌》雲：思樂泮水，薄採其芹，此皆水賦濫觴之源也。後漢班彪有《覽海賦》，魏文帝有《滄海賦》，王粲有《遊海賦》，晉成公綏有《大海賦》，潘嶽有《滄海賦》，木玄虛、孫綽並有《海賦》，楊泉有《五湖賦》，郭璞有《江賦》，唯淮未有賦者。魏文帝雖有《浮淮賦》，止陳將卒赫怒；至於兼包化產，略無所載。齊天統初，以教府詞曹，出除廣州長史。經淮陽赴鎮，頻經利涉，壯其淮沸浩蕩，且注巨海，南通曲江，水怪神物，於何不有？遂撰聞見，追而賦之，曰：美大川之為德，諒在物而非假；決出元氏之鄉，濫流桐柏之下；始經營於赤位，終散漫於炎野。
詩
【隋煬帝《早渡淮詩》】平淮既淼淼，曉霧復霏霏；淮甸未分色，泱漭共晨暉。清霞轉孤嶼，錦帆出長圻；潮魚時躍浪，沙禽鳴欲飛。會待高秋晚，愁因逝水歸。
【隋諸葛潁《奉和出潁至淮應令詩》】涉潁倦紆回，浮淮欣迥直；遙村含水氣，遠浦澄天色，靈濤稍欲近，仙岩行可識；玄覽屬睿辭，風□有餘力。
【蔡允恭《奉和出潁至淮應令詩》】久倦川途曲，忽此望淮沂；波浪泛淼淼，眺迥情依依。稍覺金烏轉，漸見錦颿稀；欲知仁化洽，謳歌滿路歸。
【弘執恭《奉和出潁至淮應令詩》】睿情欣逸賞，臨泛入淮淝；棹聲喧岸席，颿影出雲飛。清流含日彩，奔浪蕩霞暉；還如漳水曲，鳴笳啟路歸。
【又虞世南《奉和出潁至淮應令詩》】良晨喜利涉，解纜入淮潯；寒流泛鷁首，霜吹響哀吟。潛鱗波里躍，水鳥浪前沉；邗溝非復遠，悵望悅神襟。
吟
【徐彥伯《淮亭吟》】貞寂虛兮淮山幽，憐芳若兮拿牛洲；崩湍委咽日夜流，孤客危坐心自愁。矧鶴唳兮風曉，復猿鳴兮霜秋。熠飛兮蟋蟀吟，倚清瑟兮橫涼琴。擷瑤芳兮吊楚水，弄琪樹兮歌越岑。山奇義兮隈曲濱，水涓漣兮環洞泊。金光延起兮驟興沒，青苔竟兮綠蘋歇。綠蘋歇兮凋朱顏，美人寂曆兮何時閑。君不見，可憐桐柏上，手葺桂樹花滿山。
祭文
【隋薛道衡《祭淮文》】元帥晉王，謹以清滌制幣太牢之奠，敬祭於東瀆大淮之靈。蓋聖德應期，神功宰物，上齊七政，下括四海，自晉人喪道，彝倫攸ル，天隔內外，地毀東南。三吳成危亂之邦，百越為逋逃之藪。皇帝肇開鼎業，光有神器。圖出龜龍，鏡懸金玉。憂勞庶績，無忘寤寐，言念蒼生，情深矜養。河源海外，莫不來庭，冒頓呼韓，歲時拜謁。偽陳蕞爾，尚阻聲教，妖賊叔寶，僭竅遺緒。毒流江左，冤結人神。上軫皇情，義申吊伐，猥蒙朝寄，撫寧淮甸。仰惟導源桐柏，長邁蓬萊。標四瀆而引百川，擅五林而含七德。庶憑流惡之靈，克成除暴之舉，使水陸旌旗，所向無前。吳會君長，束手歸服，謹申薦禮，惟神尚饗。
濟第六
敘事
《釋名》雲：濟，濟也。言源出河北，濟河而南也。《周官》：兗州其川河濟。按《水經注》及《山海經》雲：濟水出河東垣縣王屋山，初名沇水。（《風俗通》雲：濟水出常山房子縣贊皇山，此又別是一水耳。應氏以為流入河南之濟者，非也。）東出溫縣西北，始名濟水。（孔安國注《尚書》：泉源為沇，流去為濟。在溫西北平地。）又東南流，當鞏縣之北，而南入河。與河並流，過成皋。（成皋，今汜水縣。《晉書 地道志》曰：濟自大亻丕入河，與河水鬥。大亻丕、成皋，古成皋兼包鞏縣之界。）溢出為滎水，東流過陽武及封丘縣北，又東過冤縣南，至定陶縣南，又東北流，與菏水會。東至乘氏縣西分而為二。其一東北流入鉅野澤，過壽張西，與汶水合，又北過穀城縣西，又東北過盧縣北，經齊郡東萊郡而入海也。《尚書》稱：導沇水東流為濟，入於河，溢為滎，東出於陶丘北，（即菏水所在也。）又東北會於汶，又東北入於海，是也。又《水經注》雲：初濟水至乘氏縣西，分流為二。其一東北流，今所入海者；其一東南流，東過昌邑縣北金鄉縣南，至方輿，為沛水。過沛縣東北，至下邳而入淮。《淮南子》雲：濟水宜麥。《周官》雲：ず鵒不逾濟。
事對
【導沇 濟河】並見敘事。
【重源 異岸】酈元注《水經》曰：濟水重源，出河內縣西北平地。水有二源所發，因復謂之濟源。合西源出原城西，東流注城南，東合北水。郭緣生《述徵記》曰：河內溫縣亦有濟，入於黃河，謂濟之源。按：二濟既南北異岸，而相遠亦逾千里也。
【吳溝 齊阻】趙曄《吳越春秋》曰：吳王夫差興兵伐齊，掘為深溝，通於商魯之間，北屬之濟。《戰國策》曰：張儀說秦王，齊據河濟，足以為阻。
【鬥水 截流】戴延之《西征記》曰：濟水自大亻丕入河，與河水鬥而東流。《尚書》曰：導沇水東流為濟，入於河，溢於滎。孔安國注曰：濟水入河，並流數千里而截河。又並河數裏，溢為滎澤。
【德美 通和】劉向《說苑》曰：四瀆江河淮濟，何以視諸侯？能蕩滌垢濁焉，能通百川於海焉，能蕩出□雨焉，為德甚美，故視諸侯也。《淮南子》雲：淮濟水通和宜麥。
【馮徵 袁汎】馮衍《明志賦》曰：流山嶽而周覽，徇碣石與洞庭；浮江河而入海，溯淮濟而上徵。袁宏《北征賦》曰：於是背梁山，截汶波，泛清濟，傍祝阿。
【齊度量 蕩垢濁】《風俗通》曰：濟，齊也。齊其度量。蕩垢濁，見上德美注。
【溢滎澤 注渤海】溢滎澤見敘事。《山海經》曰：濟水出共山南東邱絕鉅野澤，注入於海。
詩
【蕭楚才《奉和展禮岱宗途經濮濟詩》】拂漢星旗轉，分霄日羽明；將追魯阜跡，更勒岱宗銘。林戈咽濟岸，獸鼓震河庭；葉箭淩寒矯，烏弓望曉驚。已降汾水作，仍深迎渭清。
【薛克扌《奉和展禮岱宗途經濮濟詩》】龍圖冠胥陸，鳳駕指雲亭；非煙泛濟浦，綠宇啟河汀。畫裳晨應月，文戟曙分星；四田巡揖禮，三丘道契經。行欣奉萬歲，竊偶千齡。
祭文
【後魏文帝《祭濟文》】維太和十九年，皇帝遣太常寺守散騎常侍景，昭告於濟瀆之靈：乾光資曜，坤載播液，惟瀆暢靈，協輝陰闢。庶象憑和，升降芳瀝，蘊神包化，比土宣績。溫方湧瑞，沇源導濟，引流通滄，實侔四體。作潤岱宗，含雲吐澧，潤波湛湛，川風沵沵。瞻洪津而懷德，乘長波而欽智；泛龍儀之郁穆，桀玉軒而浮被。沉璋璧之明物，冀牲潔以歸寄。
洛水第七
敘事
《春秋說題辭》雲：洛之為言繹也，言水繹繹光耀也。魚豢《典略》雲：洛字或作雒。初漢火行忌水，故洛去水而加隹。魏為土行。土，水之母。水得土而流，土得水而柔，故去隹加水。《周官》：豫州其川滎洛，與伊二水為三川。（秦於河南置三川郡。）按《水經》雲：洛水出京兆，上洛縣塚領山，郡經上洛、弘農、河南、縣盧氏、蠡城、陽、宜陽、洛陽，合伊谷澗之水，至鞏縣而入河也。《尚書》稱：導洛自熊耳，東北會於澗，又東會於伊，又東北入於河是也。（又《周禮》：雍州，其川洛。此洛一名漆沮。出馮翊。此關輔之水，非河南洛水。又《水經注》雲：洛水出漳山，東經洛縣及新都，與湔水合流。此又在蜀土。）《淮南子》雲：洛水輕利宜禾。《述徵記》雲：洛水底有礬石，故上無冰。洛之神曰宓妃。（周靈王時，谷洛二水鬥。）
事對
【會澗 按河】會澗見敘事。《河圖》曰：洛水地理，陰精之官；帝王明聖，龜書出文。天以與命，地以授瑞；按河合際，居中護羣。王道和洽，吐圖佐神；逆名亂教，摘亡吊存。故聖人觀河洛也。
【魚躍 鳳翔】魚豢《典略》曰：湯東觀洛，沉璧，黃魚雙躍，出於壇。曹植《兩儀篇》曰：帝者化八極，養萬物，和陰陽。陰陽和鳳，至河洛翔。
【鳳集 龍見】沈約《宋書》曰：黃帝齋於中宮，坐於玄扈洛水之上。有鳳皇集，不食生蟲，不履生草。其雄自歌，其雌自舞。《易乾鑿度》曰：帝王始興將起，河洛龍見。皆察其首，黑者人正，白者地正，赤者天正。
【黑玉 丹書】《帝王世紀》曰：湯時，有神牽白狼銜鉤入殷朝者，乃東觀沉璧於洛，獲黃魚黑玉之瑞。於是始受命稱王《淮南子》曰：古者至德之運，珠玉潤澤，洛出丹書，河出綠圖。
【玄龜 青鯉】沈約《宋書》曰：玄龜洛書者，天符也。王者德至川泉，則洛出龜書。《河圖》曰：黃帝遊於洛，見鯉魚長三丈，青身無鱗，赤文成字也。
【龜疇 鳳柙】《尚書》曰：天乃錫禹《洪範》九疇，彝倫攸敘。孔安國注：疇，類也。天與禹洛出書，神龜負文而出，列於背，有數至於九。禹遂因而第之，以成九類。《黃錄》曰：帝坐玄扈洛上，與大司馬容光左右輔周昌等百二十人，臨觀。鳳皇銜圖置帝前，圖以黃玉為柙。
【笙鳳 玉雞】《劉向列傳》曰：王子晉好吹笙，作鳳皇鳴於伊洛之間。有道士浮邱伯，接以上嵩高山。《帝王世紀》曰：昭靈後名含始，遊於洛池。有玉雞銜赤珠，刻曰：玉英，吞此者王。含始吞之，生漢祖劉季。
【堯壇 周觀】《尚書 中候》曰：堯沉璧於洛，玄龜負圖出，背甲赤文成字止壇。《帝王世紀》曰：武王伐紂，營洛邑而定鼎焉。今洛陽西南洛水之北有鼎中觀是也。
【軒遊 周卜】《帝王世紀》曰：黃帝時天大霧三日。帝遊洛水之上，見大魚，殺五牲以醮之，天乃甚雨七日七夜。魚流始得圖書。今《河圖 視萌篇》是也。《尚書》曰：召公既相宅，周公往營成周。使來告卜，作洛誥，曰：「我又卜水東，亦惟食。」
【夏竭 周鬥】《史記》曰：周幽王二年，西周三川皆震。伯陽甫曰：「昔伊洛竭而夏亡。今周德若二代之季，山崩川竭，亡之徵也。」《國語》曰：周靈王二十二年，谷洛水鬥，將毀王宮，王欲壅之。太子晉曰：「山，土之聚也；藪，物之歸也；川，氣之通也；澤，水之鐘也。夫天地聚於高，歸於下。今吾執政，無乃實有所僻而禍夫二川之神，王卒壅之，王室大亂。」賈逵注曰：兩水會，似於鬥。
【張禊 潘居】張協《洛禊賦》曰：夫何三春之令日，喜天氣之。和風穆而布暢兮，百卉曄而敷芬。顧春服之既成兮，將祓除於水濱。潘嶽《閒居賦》曰：退而閒居於洛之涘。
【明珠 藻玉】明珠見下曹植賦。《山海經》曰：秦冒之山，洛水出焉，東流注於河，其中有藻玉。
【沉璧 墜鐘】《帝王世紀》曰：湯沉璧於洛，獲黃魚黑玉之瑞。孫巖《宋書》曰：高祖平關洛，致鐘虞舊器南還，一大鐘墜洛水。
【青□浮 赤光起】《尚書 中候》曰：武王觀於河，沉璧禮畢，且退。至於日昧，榮光並塞河沉璧，青□浮洛，赤龍臨壇，銜玄甲之圖吐之而去。江淹詣建平王上書曰：「今聖曆欽明，天下樂業，青□浮洛，榮光塞河。」《尚書 中候》曰：堯率羣臣，東沉璧於洛，退候至於下稷。赤光起，玄龜負書出，赤文成字。宋均注曰：稷讀曰側。
【九日溫 七夜雨】《易乾鑿度》曰：帝盛德之應，洛水先溫，九日乃寒，五日變為五色玄黃。七夜雨見上軒遊注。
賦
【魏曹子建《洛神賦》】餘從京師，言歸東藩，北過伊闕，越に轅。以通谷，淩景山，容與乎陽林，流ツ乎洛川。睹一麗人，於巖之畔，乃援禦者而告之曰：「彼何人斯？若斯之豔也。」禦者對曰：「臣聞河洛之神，名宓妃，君王所見，無乃是乎？」餘告曰：「其形也，翩若驚鴻，婉若遊龍；彷彿兮若輕雲之蔽月，飄搖兮若流風之迴雪。於是忽焉縱體，以遊以嬉。左倚採旄，右蔭桂旗。攘皓腕於神滸兮，採湍瀨之玄芝。收和顏而靜志兮，申禮防以自持。爾乃眾靈雜Ш，命儔嘯侶，或戲清流，或翔神渚，或採明珠，或拾翠羽。從南湘之二妃，攜漢濱之遊女，體迅飛鳧，飄忽若神，淩波微步，羅襪生塵。於是屏翳收風，川後靜波，馮夷鳴鼓，女媧清歌。騰文魚以警乘，鳴玉鑾以偕逝；六龍儼其齊首，載雲車之容裔。鯨鯢湧而夾轂，水禽翔而為衛。於是越北，過南岡。動朱脣以徐言，陳交接之大綱。恨人神之道殊，怨盛年之莫當；撫微清以效爰，獻江南之明璫。雖潛處於太陰，長寄心於君王。」
詩
【唐太宗《臨洛水詩》】春搜馳駿骨，總轡俯長河；霞處流縈錦，風前氵養卷羅。水花翻照樹，堤蘭到插波；豈必汾陰曲，秋雲發棹歌。
【蘇味道《奉和受圖溫洛詩》】綠綺膺河檢，青壇俯洛濱；天旋俄製蹕，孝享屬嚴。陟配光三祖，懷柔洎百神；霧開中道日，雪斂屬車塵。預奉鹹英奏，長歌億萬春。
【李嶠《奉和拜洛詩》】七萃鑾輿動，千年瑞檢開；文如龜負出，圖似鳳銜來。殷薦三神享，明祠萬國陪；周旗黃鳥集，漢幄紫雲回。日暮鉤陳轉，清歌上帝臺。
【牛鳳及《奉和受圖溫洛詩》】八神扶玉輦，六羽警瑤溪；戒道伊川北，通旌澗水西。御圖開洛匱，刻石與天齊；瑞日波中上，仙禽霧裡低。微臣矯弱翮，舞接鸞鷖。
【薛惑《進船於洛水詩》】禁園紆睿覽，仙棹葉時遊；洛北風花樹，江南彩畫舟。芳生蘭蕙草，春入鳳皇樓；興盡離懷暮，煙光起夕流。
銘
【後漢李尤《洛銘》】洛出熊耳，東流會集；夏禹導疏，經於洛邑。玄龜赤字，漢符是立。帝都通路，建國南鄉；萬乘終濟，造舟為梁。三都五州，貢篚萬方；廣視遠聽，審任賢良。元首昭明，庶類是康。
渭水第八
敘事
《春秋說題辭》雲：渭之為言布也。渭渭，流行貌。《周官》：雍州，其浸渭洛，（《關中記》曰：渭與涇洛，一名漆沮水，一名洛水。出馮翊。）為關中三川。周幽王時三川震是也。與渭、灞、、澇、、澧、氵高，為八水。按《水經注》及《山海經注》：渭水出隴西首陽縣鳥鼠同穴山，東北過狄道縣南，上わ縣北，陳倉縣南，武功縣北，槐裡縣南，與澇澧二水合；東至高陵，與涇水合，又與漆沮水合；經秦漢之都，至潼津而入河也。《尚書》稱：導渭自鳥鼠同穴，東會於澧，東會於涇，又東過漆沮，入於河是也。《三輔舊事》雲：初秦都渭北，渭南作長樂宮。橋通二宮間。表河以為秦東門，表汧以為秦西門，二門相去八百里。渭水貫都，以象天河；橋橫南渡，以象牽牛。漢都渭南，開北闕以臨渭。渭北則陵廟所在。
事對
【貫都 浸雍】《三輔黃圖》曰：始皇都鹹陽，因北陵營殿，端門四達，以則紫宮，象帝居。渭水貫都，以象天漢。《周官》：雍州，其浸渭洛。
【知星 相氣】陳壽《益部耆舊傳》曰：漢武帝時，蜀張寬為侍中，從祀甘泉。至渭橋，有女子浴於渭水，乳長七尺。上怪其導，遺問之。女曰：「帝后第車知我所來。」時寬在第七車，對曰：「天星主祭祀者，齋戒不潔則女人見。」葛洪《神仙傳》曰：駙馬都尉北海巫炎，字子都。漢武帝出，子都見於渭橋，上見頭上鬱鬱有紫氣高丈餘。帝召東方朔，使相此君，有何道術，曰：「此君有陰道之術。」
【垂鉤 投錢】徐幹《中論》曰：文王遇太公於渭濱，皤然皓首，持竿垂鉤。文王得之。灼若祛雲而見日，霍若開霧而觀山。趙岐《三輔決錄》曰：安陵清者，有項仲仙飲馬渭水，每投三錢。
【晉壘 符壇】臧榮緒《晉書》曰：諸葛亮率眾出斜穀。高祖拒亮，遂濟渭水，背水為壘。裴景仁《符書》曰：符建至長安，賈玄等上尊號，依舊儀立百官，設壇城南於渭水之陽。
【造舟 贈路】《毛詩》曰：文王初載，天作之合，在洽之陽，於渭之涘。文定厥祥，親迎於渭，造舟為梁。又曰：我送舅氏，曰至渭陽；何以贈之，路車乘黃。
【應德 失紀】《漢書》曰：昔三代居三河，而河洛出圖書。秦居渭陽，而水數赤瑞異，應德之效也。焦贛《易林》曰：山崩穀絕，天福盡竭；涇渭失紀，玉曆既缺。
【通橋 復道】《三輔舊事》曰：始皇帝即位，在渭南作長樂宮。橋通二宮間，表河以為秦東門，表汧以為秦西門。《史記》曰：秦始皇復道向阿房宮，渡渭屬之鹹陽，以象天極閣道絕漢抵營室也。
【秦祠 漢拜】沈約《宋書》曰：秦漢都西京，涇渭水雖不在祀典，以近鹹陽，故盡得此大川之祠。《漢書》曰：文帝親拜灞渭之會，以郊見渭陽五帝。如淳注曰：二水之合也。
【龍飲 雞翔】《辛氏三秦記》曰：龍首山長六十里，頭入渭水，尾達樊川，高二十丈。雲昔有黑龍從南山出，飲渭水，其行道因成土山。裴景仁《符書》曰：符健皇始四年冬，山雞來入人家，棲宿養子而去，羣聚傍渭水而遊翔，與家雞無異。
【出周鼎 得燕璽】《史記》曰：文帝十五年，趙人新垣平以望氣見，因說上設立渭陽五帝廟。欲出周鼎，常有玉英見。王景暉《南燕書》曰：姚秦皇初三年，歲在丁酉，於長安渭濱得赤璽，上有文字，曰「天命燕德。」
【呂釣陽 馮耕陰】《史記》曰：太公以釣於渭。周西伯將獵，卜曰：「所獲非龍非螭，非熊非羆。所獲霸王之輔。」於是西伯獵，果遇太公於渭之陽。與語大悅。馮衍楊《節賦序》曰：馮子耕於驪山之阿，渭水之陰。廢吊問之禮，絕遊宦之路，眇然有超物之心，無偶俗之志。
【導鳥穴 入龍山】《尚書》曰：導渭自鳥鼠同穴。孔安國注云：鳥鼠共為雌雄，同穴處此山，遂名山曰鳥鼠。渭水出焉，入龍山。見龍飲注。
【橋法牛 氣如蜃】《三輔黃圖》曰：始皇兼天下，都鹹陽。因山陵營殿，端門四達，以則紫宮象帝居。渭水貫都，以象天河；橋橫南渡，以法牽牛。《雜兵書》曰：東海出氣如鱉，渭水出氣如蜃。
【出地幹 象天河】《河圖》曰：鳥獸同穴山，地之幹也，渭水出其中。象天河事見橋法牛注。
【驚輿馬 禦樓船】《史記》曰：張釋之為廷尉，漢文帝出中渭橋，有一人從橋下走出，乘輿馬驚。使騎捕屬廷尉，廷尉奏：「此人犯蹕，當罰金。」《漢書》曰：薛廣德為御史大夫，直言諫諍。元帝酎祭宗廟，出便門，欲禦樓船。廣德當乘輿免冠曰：「宜從橋。」上乃從橋。酈元注《水經》曰：渭橋秦制也，亦曰便門橋。
詩
【後周宇文逌《至渭源詩》】渭源奔鳥穴，輕瀾起客亭；淺淺滿澗響，蕩蕩竟川鳴。潘生稱運石，馮子聽波聲；斜去臨天半，橫來對始平。合流應不雜，方知性本清。
【周庾信《望渭水詩》】樹似新亭岸，沙如龍尾彎；猶言今暝浦，應有落帆還。
【隋煬帝《臨渭源詩》】西征乃屆此，山路亦悠悠；地幹紀靈異，同穴吐洪流。濫觴何足擬，浮槎難可儔；驚波鳴澗石，澄岸瀉巖樓。滔滔下狄縣，淼淼肆神州；長林嘯白獸，雲逕想青牛。風歸花葉散，日舉煙霧收；直為求人隱，非窮轍跡遊。
【隋薛道衡《奉和臨渭源應詔詩》】玄功復禹跡，至德去湯羅；玉關亭障遠，金方水石多。八川茲一態，萬裏導長波；驚流注陸海，激浪象天河。鑾旗曆巖谷，龍穴暫經過；西老陪遊宴，南風起詠歌。庶品蒙仁澤，生靈穆太和；微臣惜暮景，願駐魯陽戈。
【隋柳顧言《奉和春日臨渭水應令詩》】飲馬投錢岸，解釣剖璜津；風絲曳香餌，覆杯懷昔人。
【韋嗣立《奉和三日祓禊渭濱詩》】乘春祓禊逐風光，扈蹕陪鑾渭渚傍；還識當時水濱老，衰年八十待文王。
【李乂《奉和三日祓禊渭濱詩》】中園花柳暮春時，元巳陪遊樂在茲；此日欣逢臨渭賞，昔年空道濟汾詞。
【徐彥伯《奉和三日祓禊渭濱詩》】晴風麗日滿芳洲，禦色春筵祓錦流；皆言侍蹕璜溪燕，暫似乘槎天漢遊。
涇水第九
敘事
《周官》：雍州，其川涇。《關中記》雲：涇與渭洛，為關中三川，與渭、灞、、澇、、澧、氵高，為關中八水。按《辛氏三秦記》及《山海經注》：涇水出安定朝郡縣西頭山，（《淮南子》雲：涇水出薄洛山。高誘注云：薄洛山一名頭山。）東南經新平扶風，至京兆高陵縣而入渭。與渭水合流三百里，清濁不相雜。東合漆沮水，至潼津入於河。《尚書》稱：導渭自鳥鼠同穴，又東會於涇。又云：涇屬渭，並是也。（屬音燭。孔安國注《尚書》：屬，逮也。水北曰，言治涇水入於渭。）《史記》曰：韓聞秦之好興利，欲罷（音疲）之。無令東伐，乃使水工鄭國間說秦，令鑿涇自中山，西抵瓠口，為渠溉田，因名鄭渠。漢武時，趙中大夫白公，奏穿渠引涇水，首起穀口；尾入櫟陽，注渭中二百里，溉田四千五百頃，因名白渠。人得其饒，歌之曰：「田於何所，櫟陽穀口；鄭國在前，白渠起後。舉鍤為雲，決渠為雨；涇水一石，其泥數鬥。且溉且糞，長我禾黍；衣食京師，億萬之口。」（劉澄之《交州記》曰：龍編縣有高山，涇水之所出，今交州也。《漢書 地理志》曰：丹陽郡有涇縣。韋昭注云：涇水出蕪湖，北涇今宣州涇縣。）
事對
【合渭 曆峽】《辛氏三秦記》曰：涇渭合流三百里，清濁不合。酈元注《水經》曰：涇水東流厲峽，謂之涇峽。
【秦卜 漢祠】《史記》曰：秦二世夢白虎齧其左驂，殺之。卜涇水為祟。二世乃齋望夷宮，欲祠涇。《漢書》曰：灞、、澧、澇、涇、渭之水，皆不在大川之例。以近鹹陽，盡得比山川之祠也。
【周震 漢壅】《史記》曰：幽王二年，西州三川皆震。伯陽甫曰：「周將亡矣。」徐廣注曰：涇渭洛也。漢成帝河平四起，長陵臨涇岸，壅涇水。
【毒晉 祟秦】《左傳》曰：晉侯伐秦，帥諸侯之師以進，濟涇而次。秦人毒涇上，師人多死。祟秦見秦卜注中。
【造舟 沉馬】薛瑩《後漢書》曰：章帝北巡，下長平禦池陽宮，東至高陵，造舟至於涇而還。酈元注《水經》曰：涇水經望夷宮北，臨涇水，以望北夷。秦二世將祠涇，沉四白馬於涇，齋於此宮內。
【鄭國鑿 白公穿】並已見敘事。
【山崩涸 岸壅】《淮南子》曰：山崩而薄洛之水涸。高誘注曰：山在雍，薄洛涇水也。岸壅見漢壅下。
【出涇谷 屬渭】《山海經》曰：涇西五十里曰涇谷之山，涇水出焉，東流注於渭。屬渭事見敘事。
【望夷宮 長平觀】酈元注《水經》曰：涇水經望夷宮，北臨涇水。又曰：涇水經長平觀北。甘露三年，呼韓邪單於入朝。上登長平觀，詔單於無謁，即是觀也。
詩
【徐珩《日暮望涇水詩》】導源經隴阪，屬貫嬴都；下瀨波恆急，回圻溜亦紆。毒流秦卒斃，泥糞漢田腴；獨有迷津客，懷歸漸暮途。
贊
【韋挺《涇水贊》】決渠濁流，屬渭清津；流亦毒晉，靈嘗祟秦。
