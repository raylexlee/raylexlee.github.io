△卷二十九 獸部
師子第一
敘事
按《說文》曰：虓，師子也。〈虓，音呼交反。〉《爾雅》曰：狻猊如虥貓，食虎豹。〈郭璞注曰：即師子也。狻音酸，猊音倪，虥音士奸反。〉《漢書•西域傳》曰：有師子似虎，正黃，尾端毛大如鬥。司馬彪《續漢書》：章和元年，安息國遣使獻師子符祓，形似麟而無角。《穆天子傳》曰：狻猊日走五百里。《十洲記》曰：聚窟洲在西海中申未地，面各方三千里，北接昆侖二十六裡，有師子、辟邪、鑿齒、天鹿、長牙、銅頭、鐵額之獸。
事對
【服狸 擊象】張華《博物志》曰：魏武伐冒頓，經白狼山，逢師子，使格之，殺傷甚眾。見一物從林中出，如狸。上帝車軛上，師子將至，便跳上其頭，師子服不敢起，遂殺之，得師子還。未至四十里，雞犬皆無鳴吠者。宋炳《師子擊象圖序》曰：梁伯玉說沙門釋僧吉雲：嘗從天竺，欲向大秦，其間忽聞數十里外哮哮㩜㩜，驚天怖地。頃之，見百獸率走，蹌地足絕，而四巨象俄焉而至。以鼻卷泥自厚塗數尺，數數噴鼻隅立。俄有師子三頭搏象，血若濫泉，巨樹草偃。
【食豹 似麟】《穆天子傳》曰：狻猊日走五百里。郭璞注曰：師子也，食虎豹。司馬彪《續漢書》曰：條支國出師子、犀牛。章帝章和元年，安息國遣使獻師子符祓，形似麟而唯無角也。
【毛淺若虥 尾大如鬥】《爾雅》曰：狻猊如虥貓，食虎豹，淺毛也。《漢書 西域傳》曰：烏弋國有師子，似虎，正黃，尾端毛大如鬥。
【成敬則之夢 破林邑之軍】蕭子顯《齊書》曰：王敬則母為女巫。敬則胞紫色，謂人曰：“此兒有鼓角相。”敬則年長，兩腋下乳各長數寸，夢騎五色師子。後位至太尉尋陽公。沈約《宋書》曰：宗愨隨檀和之伐林邑，檀海ォ山，經入象浦。林邑王範楊邁傾國來逆，限渠不得度，以具裝被象，前後無際。愨以為外國有師子，威伏百獸，乃制其形，與象相禦。象果驚奔，賊眾因此潰亂。愨乃與馬軍主馬通厲渠直渡，步軍因之，共奮擊。楊邁迸走，大眾一時奔散，遂克林邑。
賦
【虞世南《師子賦》】惟皇王之禦曆，乃承天而則大。洽至道於區中，被仁風於海外；通鳳穴以文軌，襲龍庭以冠帶；舍夷言於槁街，陳方物於王會。眇眇地角，悠悠嶂表；有絕域之神獸，因重譯而來擾。其為狀也，則筋骨糾纏，殊姿異制，闊臆修尾，勁毫柔毳。鉤爪鋸牙，藏鋒畜銳；弭耳宛足，伺間借勢。暨乎奮鬣舐脣，倏來忽往；目電曜，發聲雷響。拉虎吞貔，裂犀分象；碎隨兕於齦齶，屈巴蛇於指掌。踐籍則林麓摧殘，哮呼則江河振盪。服精心於猛氣，遂感德以依仁；同百獸之率舞，共六擾而來馴。斯則物無定性，從化如神；譬鱗羽變質於淮海，金錫成器於陶鈞。當是時也，兆庶欣瞻，百僚嘉歎。悅聲教之遐宣，屬光華之在旦；臣載筆以叨幸，得寓目於奇玩。順文德以呈祥，乃編之於東觀。
象第二
敘事
《爾雅》曰：南方之美者，有梁山之犀象焉。《說文》曰：象長鼻牙，南越之大獸，三歲一乳。象身四足而大。《春秋運鬥樞》曰：樞光散為象。《大宛傳》曰：身毒國其人乘象以戰。《吳錄地理志》曰：九真郡寵縣多象，生山中，郡內及日南饒之。《晉諸公贊》曰：晉時南越致馴象，於皋澤中養之。為作車，黃門鼓吹數十人，令越人騎之。每正朝大會，皆入充庭。帝行則以象車導引，以試橋樑。後象以鼻擊害人，有司祝之而殺象，垂鼻泣，血流地不敢動。自後朝議以象無益於事，悉送還越。萬震《南州異物志》曰：俗傳象牙歲脫，猶愛惜之，掘地而藏之。人慾取，當作假牙潛往易之，覺則不藏故處。鼻為口役，望頭若尾。《呂氏春秋》曰：肉之美者，髦象之約。（高誘曰：髦象肉之美者。）張華《博物志》曰：南海四象，各有雌雄。其一雌死，百有餘日，其雄泥土著身，獨不飲酒食肉。長吏問其所以，輒流涕若有哀狀。
事對
【藏牙 役鼻】沈懷遠《南越志》曰：象牙長一丈餘，脫其牙則深藏之。削木代之可得，不爾，窮其主，得乃已也。萬震《南州異物志》曰：象之為獸，形體特詭，身倍數牛，目不逾犬希。鼻為口役，望頭若尾；馴良承教，聽言則跪。素牙玉潔，載籍所美。服重致遠，行如邱徙。
【泣子 哀雌】蔣子《萬機論》曰：莊周婦死而歌曰：“通性命者，以卑及尊，死生不悼，周不可論也。無象見子皮，無遠近必泣，周何忍哉。”張華《博物志》曰：昔南海四象，其一雌死，若有哀狀。
【焚身 燧尾】《左傳》曰：象有齒以焚其身。又曰：吳伐楚，針尹固與王同舟，王使執燧象奔吳師。杜預曰：燒燧火系象尾，使吳師驚，卻之。
【天竺戰 蒼梧耕】範曄《後漢書》曰：東離國治陟奇城，在天竺東南三千餘裡，大國也。男女皆長八尺，而怯弱，乘象、駱駝往來鄰國。有寇，乘象以戰。皇甫謐《帝王世紀》曰：舜葬蒼梧下，有羣象常為之耕。
【身倍數牛 目不逾豕】萬震《南州異物志》曰：象身倍數牛，而目不如豕。鼻長六七尺，大如臂；其所食物，皆以取之。郭璞《山海經圖像贊》曰：目不逾豕。
【南方之美 瑤光之精】《爾雅》曰：南方之美者，有梁山之犀象焉。《春秋運鬥樞》曰：瑤光之精，散為象變；江淮之桐，斬伐無度，則瑤光不明。
贊
【晉郭璞《山海經圖像贊》】象實魁梧，體巨貌詭，肉兼十牛，目不逾豕。望頭如尾，動若邱徙。
麟第三
敘事
《爾雅》曰：麟，身、牛尾、一角。《說文》曰：麒麟，仁獸也。《春秋保乾圖》曰：歲星散為麟。《尚書 中候》曰：黃帝時，麒麟在囿。《毛詩義疏》曰：麟，馬足，黃色圓蹄，角端有肉，音中黃鐘。王者至仁則出。《大戴禮》曰：毛蟲三百六十，而麟為之長。《禮記》曰：麟、鳳、龜、龍，謂之四靈。麟以為畜，則獸不犬。蔡邕《月令》曰：天宮五獸，中有大角軒轅麒麟之信。凡麟，生於火，遊於土，故修其母，致其子，五行之精也。視明禮修則麒麟臻。《左傳》曰：魯哀公十四年春，西狩獲麟。叔孫氏之車子Θ商獲之，以為不祥，以賜虞人。仲尼觀之，曰：“麟也。”然後取之。《春秋感精符》曰：麟一角，明海內共一主也。王者不刳胎，不剖卵，則出於郊。《淮南子》曰：麒麟鬥則日月蝕。《廣雅》曰：麟者，含仁懷義，行步中規，折還中矩；遊必擇土，翔必後處。不履生蟲，不折生草；不羣居，不旅行；不犯陷阱，不罹罘網。何法盛《徵祥記》：麒麟者毛蟲之長，仁獸也。牡曰麒，牝曰麟；牡鳴曰遊聖，牝鳴曰歸昌；夏鳴曰扶幼，秋鳴曰養綏。
事對
【木精 仁獸】《春秋孔演圖》曰：蒼之滅也，麟不榮也。麟，木精也。宋均曰：麟木精生水，故曰陰。木氣好土，土黃木青，故麟色青黃，不榮謂見絏也。許慎《說文》曰：麒麟，仁獸也。身牛尾肉角，麒從鹿其聲。麟，牝麒也，從鹿聲。
【狼頭 牛尾】何法盛《晉中興徵祥記》：麟身牛尾，狼頭一角，黃色馬足也。
【一角 五蹄】《春秋感精符》曰：麟一角，明海內共一主也。王者不刳胎，不剖卵，則出於郊。《漢書》曰：終軍從上幸雍，獲白麟，一角五蹄；又得木，枝旁出，輒複合。上異之，終軍對曰：“野獸並角，明同本也；眾支內附，示無外也。若此之應，殆將有解編發，削左衽，襲冠帶，要衣裳，而蒙至化者焉。”
【駕六飛 吐三卷】《春秋命曆序》曰：《洛書 摘亡闢》曰：次是民沒六皇出，天地命易以第絕。宋均曰：次民沒，民始穴處之世終也；六皇，此下人數者也。辰放，大頭四乳，號曰皇次屈地勃。辰放，次屈之名也；地勃，地名。駕六飛麟，從日月。飛，麒麟獸有翼能飛者；從日月，謂循其度也。治二百五十歲。《孝經古契》曰：孔子夜夢豐沛邦有赤煙氣起。顏回子夏侶往觀之，驅車到楚西北範氏之廟，見芻兒扌垂麟，傷其前左足，束薪而覆之。孔子曰：“兒來，汝姓為誰？”兒曰：“吾姓為赤松，字時僑，名受紀。”孔子曰：“汝豈有所見乎？”“吾所見一獸，如羊頭，頭上有角，其末有肉方，以是西走。”孔子發薪下麟視。孔子趨而往，麟蒙其耳，吐三卷書。孔子精而讀之，出《搜神記》。
【四靈之畜 五行之精】《禮記》曰：麟鳳龜龍謂之四靈，麟以為畜則獸不犬。蔡邕《月令章句》曰：天宮五獸，中有大角軒轅麒麟之信。凡麟，生於火，遊於土，故修其母而致其子，五行之精也。視明禮修則麒麟臻。
頌
【後漢蔡邕《麟頌》】皇矣大角，降生靈獸；視明禮修，麒麟來孚。《春秋》既書，爾來告就；庶士子Θ，獲諸西狩。
【吳薛綜《麒麟頌》】懿哉麒麟，惟獸之伯；政平覿景，否則戢足。德以衛身，不布牙角；屏營唐日，帝堯保祿。委體大吳，以昭遐福；天祚聖帝，享茲萬國。
【西涼武昭王《麒麟頌》】一角圓蹄，行中規矩；遊必擇地，翔而後處。不入陷阱，不罹網網；德無不王，為之折股。
馬第四
敘事
按《春秋說題辭》曰：地精為馬，十二月而生，應陰紀陽以合功。故人駕馬，任重致遠利天下；月度疾，故馬善走。《周官》曰：馬八尺以上為龍，七尺以上為來，六尺以上為馬。又曰：凡特，居四之一。（三牝者一特也。）春祭馬祖，執駒；（馬祖，天駟也；執駒，無令近母也。）夏祭先牧，頌馬攻特；（先牧，始養馬者，則謂之特。）秋祭馬社；（馬社，始乘馬者。《世本》曰：相土作乘馬。）冬祭馬步。（馬步，神為災害馬者。）凡大祭禮，朝覲會同，毛馬而頒之，飾幣馬執撲而從之，禁原蠶。（原，再也，天文辰為馬。蠶為龍精，月直火則浴其種，是蠶與馬同氣也。物莫能兩大，禁再蠶者，為傷馬也。）《禮記》曰：大夫士，下公門，式路馬。乘路馬必朝服，步路馬必中道，蹙路馬芻有誅。路馬死，埋之以帷。《左傳》曰：凡馬日中而出，日中而入。（中，春秋分也；春分放出之，秋分收入之。）《爾雅》曰：。餘，馬，（北海有獸狀如馬，名餘，色青。）野馬，（如馬而小。）絕有力。戎，膝上皆白惟，（，後兩膝白者。）四皆白。曾，四皆白。首，（俗呼為蹋雪馬。）前足皆白。奚，後足皆白。<羽句>，前右足白。啟，左白。，後右足白。驤，左白。，騮馬白腹。原，驪馬白跨。，白州。燕，尾本白。晏，尾白。良，的顙，白顛，白達素。縣，（素鼻莖。）面顙皆白惟。龍，（顙，額也。）回毛在膺宜乘。（旋毛在腹下如乳者，千里馬也。）在肘後減陽，在幹方，（幹，脅。）在背闋廣，（此皆旋毛所在。）逆毛居允。（音兗，毛逆刺者是。）牡曰騭，牝曰舍，（草馬也。）蒼白雜毛。（騅，黃白雜毛。）丕，（今之桃花馬。）陰白雜毛。る，（今之赭白馬。）白馬黑鬣。駱，白馬黑脣。全，黑喙。，（淺黃色者。）一目白。間，二目白。魚，宗廟齊毫，（尚純。）戎事齊力，（尚強。）田獵齊足。（尚疾。）馬八尺為戎。何承天《纂文》曰：馬一歲為，二歲為駒，八歲為八。<毛>，馬色也；方，曲脛馬也；<文馬>，黃目之馬也；<馬>，馬行也。《漢書》曰：元狩二年，馬生餘吾水中。（在朔北方。）元鼎四年，馬生渥窪水中。（野馬中有奇異者，飲水中。土人持芻得之，獻其馬，神異之，故雲從水中出也。）又曰：大宛國別邑七十餘城，多善馬。馬汗血，言其先天馬子也。（大宛國嶠山上有馬，不可得。因取五色牝馬置其下，與集生駒，皆汗血，國人號天馬子也。）《漢書音義》曰：者，神馬也。赤喙黑身。《魏志》曰：穢國出果下馬，漢時獻之，高三尺。魚豢《典略》曰：神馬者，河之精也。代馬，陰之精。常璩《華陽國志》曰：會無縣有元馬河。元馬日行千里，死於蜀，今元馬塚是也。縣有元馬祠，家人牧山下，或產駿駒，元馬子也。又曰：神馬四匹，出滇池河中。《宋書》曰：宋大明五年，吐谷渾拾寅遣使獻舞馬。《西京雜記》曰：文帝自代還，有良馬九匹，皆天下駿也。一名浮□，一名赤電，一名絕羣，一名逸驃，一名紫燕，一名綠離驄，一名龍子，一名ら駒，一名絕塵，號為九逸。《符瑞圖》曰：貴人而賤馬，則白馬朱髦集，任用賢良則見。又云：車馬有節則見。騰黃者，神馬也。其色黃，一名乘黃，亦曰飛黃，或作古黃，或曰翠黃。一名紫黃，其狀如狐，背上有兩角。出白民之國，乘之壽可三千歲。（黃帝乘之。）《相馬經》：伯樂曰：馬頭為王欲得方，目為丞相欲得明，脊為將軍欲得強，腹為城郭欲得張，四下為令欲得長。眼欲得高匡，鼻孔欲得大，鼻頭有王火字，口中欲得赤，膝骨員而張，耳欲得相近而前豎，小而厚。凡相馬之法，先除三羸五駕，乃相其餘。大頭小頸一羸，弱脊大腹二羸，小頸大蹄三羸。其五駑者，大頭緩耳一駑，長頸不折二駑，短上長下三駑，大胳短脅四駑，淺髖薄髀五駑。
事對
【青龍 白兔】《呂氏春秋》曰：《伊尹說湯》曰：天子不得至味，故須青龍之匹，遺風之乘。高誘注曰：皆馬名也。疾若此遺風也。崔豹《古今注》曰：秦始皇有七名馬：追風，白兔，躡景，追電，飛翮，銅爵，晨鳧。
【如龍 似鹿】《後漢書》曰：馬皇后過濯龍門上，見外家問起居，車如流水馬如龍。《韓子》曰：衛嗣君雲：夫馬似鹿者千金，有千金馬而無一金之鹿者，何也？馬為人用，而鹿不為人用也。
【賁玉 流珠】《穆天子傳》曰：天子東遊於黃澤，宿於曲洛，曰黃之池。其馬賁沙，皇人威儀，黃之澤；其馬賁玉，皇人壽穀。傅玄《乘輿馬賦》曰：揮沫成霧，流汗如珠。
【千里 九逸】《漢書》：文帝時，有獻千里馬者。詔曰：鸞旗在前，屬車在後，吉行日五十里。朕乘千里馬，獨先安之乎？於是還馬。《西京雜記》曰：文帝自代還，有良馬九匹，號曰九龍。
【朱翼 縞身】黃章《龍馬賦》曰：夫龍馬之所出，於太蒙之荒域；分虞淵之幽浚，通天光之所極。生河海之濱涯，被華文而朱翼；稟神氣之純化，乃大宛而稱育。《周書》：王會曰：人乘黃，乘黃者似狐，其有五肉角。犬戎文馬者，赤鬣縞身，目若黃金，名曰古黃之乘。
【河精 坤象】魚豢《典略》曰：神馬者，河之精。《周易》曰：坤元亨，利牝馬之貞。王弼《文言注》曰：以龍敘乾，以馬明坤，隨事義而取象也。
【翹陸 奔是】《莊子》曰：草飲水，翹陸而居，此馬之真性也。《漢書》曰：馬或奔是而致千里，士或有負俗之累而致功名。
【奔霄 追電】王子年《拾遺記》曰：周穆王即位，巡行天下，馭八龍之駿，名曰絕地、翻羽、奔霄、越影、逾暉、超光、騰霧、挾翼。崔豹《古今注》曰：秦始皇有七名馬：追風，白兔，躡景，追電，飛翮，銅爵，晨鳧。
【騂騏 駟】《毛詩》曰：牡馬，在之野；薄言者，有有皇。有驪有黃，有騅有丕；有騂有騏，有單有駱。《史記》：造父以善禦幸於周穆王，得驪驥、溫驪、驊騮、耳之駟。西巡狩，樂而忘歸。
【麟形 雞目】張駿《山海經圖畫贊》曰：敦山有獸，其名為穀，麟形一角。《尚書 大傳》曰：散宜生之犬戎氏取美馬，驄身朱鬣雞目者，取九六焉，陳於紂之庭。紂出見之，還而觀之曰：“此何人也？”散宜生遂趨而進曰：“吾西蕃之臣昌之使者。”
【麟騮 騏驥】《東方朔傳》曰：騏驥耳，飛兔麟騮，天下之良馬者也。將以捕鼠於深宮之中，曾不如跛貓。《孫卿子》曰：驊騶騏驥，纖離耳，古之良馬也。
賦
【宋劉義恭《白馬賦》】惟皇有造，惟靈有祕；麗氣摛精，底愛覃粹。八埏稽首以賓庭，九荒斂衽而納贄；象車垂德以服箱，龍馬宅仁而受轡。是以周稱逾輪，漢則天駟；體自乾維，衍生坎位。伊赭白之為俊，超絕世而稱驥，爾其為狀也。竦身輕足，高顙露精；氣猛聲烈，步遠視明。著獻西宛，表德東京；價傾函夏，觀竭都城。飾金釒之倏爍，揚玉鑾之玲瓏；發鳴鏑於懸月，丘永埒於修。施四介以作好，耀二矛之重英；舉舊閑而未儔，考前迅而較名。
【宋顏延之《赭白馬賦》】惟宋二十有二載，盛烈光乎重葉。武義奧其肅陳，文教迄以優洽；泰階之平可升，興王之軌既接。訪國美於舊史，考方載於往牒。昔帝軒陟位，飛黃服皁；後唐膺，赤文候日。漢道亨而天驥呈才，魏德懋而澤馬效質。伊逸倫之妙足，自前代而間出；並榮光於瑞典，登郊歌乎司律。所以崇衛威神，扶護警蹕；是用精曜葉從，靈物鹹秩。暨明命之初基，罄九區而率順；有肆險以稟朔，或逾遠而納贐。徒觀其附筋樹骨，垂梢植發，雙瞳夾鏡，兩權協月，異體峯生，殊相逸發，超據絕夫塵轍，丘鶩迅於滅沒。然而盤於遊畋，作鏡前王，肆於人上，取悔義方。天子乃輟駕回慮，息徒解裝；鑒武穆，憲文光，振民隱，修國章。戒出豕之敗禦，揚飛鳥之寺衡，故祗順乎所常忽，警備乎所未防。輿有重輪之安，馬無泛駕之佚；處以濯龍之奧，委以紅粟之秩。服養知仁，從老得卒，加弊帷，收僕質，天情周，皇恩畢。
【宋謝莊《舞馬賦》】天子敘三光，總萬宇，挹雲經之留憲，裁河書之遺矩。是以德澤上昭天而下漏泉，符瑞之慶鹹屬，榮懷之應必躔。月晷呈祥，乾維效氣，賦景阿房，承靈天駟。淩原郊而漸景，躍流泉而泳質；辭水穴而南亻素，去輪臺而東暨；登璧門而歸實，掩芝庭而獻轡。及其養安騏校，進駕龍涓；暉大馭於國皁，賁二囊於帝閑；超益野而逾綠地，軼蘭池而轢紫燕。五王晦其頤，孫氏懵其玄；東門豈或狀，西河不能傳。既秣芑以均性，又佩沖以崇躅；養雄神於綺文，蓄奔容於惟燭。蘊騰雲之銳影，戢追電之逸足。方疊於丹縞，亦連規於朱駁；觀其雙璧應範，三封中圖。玄骨滿，燕室虛，陽理競，潛策紆，汗飛赭，沫流珠。至於肆夏已升，採齊既薦，始徘徊而龍亻免，終沃若而鸞ツ。迎調露於飛鐘，起承雲於驚箭；寫秦之躡塵，狀吳門之曳練。窮虞庭之蹈蹀，究遺野之埋輪。
詩
【唐太宗文皇帝《詠飲馬詩》】げ骨飲長涇，奔流灑絡纓；細紋連噴聚，亂荇繞蹄縈。水光鞍上側，馬影溜中橫；翻似天池裡，騰波龍種生。
【陳沈炯《賦得邊馬有歸心詩》】窮秋邊馬肥，向塞甚思歸；連鑣渡蒲海，束舌下金微。已卻魚麗陳，將摧鶴翼圍；彌憶長楸道，金鞍背落暉。
【楊師道《詠飲馬應詔詩》】清晨控龍馬，弄影出花林；躞蹀依春澗，聯翩度碧潯。苔流染絲絡，水潔寫雕簪；一禦瑤池駕，詎憶長城陰。
【楊師道《詠馬詩》】寶馬枝奇出未央，雕鞍照曜紫金裝；春草初生馳上苑，秋風欲動戲長楊。鳴珂屢度章臺側，細蹀經向濯龍傍；徒令漢將連年去，宛城今已獻名王。
牛第五
敘事
按《說文》曰：牡，畜父也，從牛土聲；岡，特牛，莫牛；牝，畜母也，從牛匕聲；犢，牛子也；[A083]，二歲牛也；參，三歲牛也；四，四歲牛也；，騰；桀牛也；ζ，白黑雜毛牛也；京，ζ牛也；厲，牛白脊也；餘，黃牛虎文也；犖，駁也；，牛白脊也；平，牛駁如星也；キ，牛黃白色也；犉，黃牛黑脣也；，白牛也；，牛長脊也；[A096]，牛徐行也；，牛息聲也，一曰牛鳴；，牛純色也；牿，牛馬牢也；芻，以芻，{艸巫}養牛也；尤，牛柔謹也。呂忱《字林》曰：句，牛鳴也；{封牛}，野牛也；備，牛具齒也。何承天《纂文》曰：<九女>，牛後腳正也。牛羊無角謂之它，牛羊角長謂之角。《世本》曰：胲作服牛。（胲，黃帝臣也，能駕牛。）《周官》曰：牛人掌養國之公牛，以待政令。祭祀供享牛、求牛，賓客供積膳牛，軍事供犒牛，喪事供奠牛，軍旅供兵車之牛。牛角長二尺有五寸，三色不失，謂之載牛。（三色，本白中青末豐也。載牛掌直一牛。）《禮記》曰：祭宗廟之禮，牛曰一元大武；祭天地之牛，角{爾蟲}慄；宗廟之牛，角握；賓客之牛，角尺。又曰：帝牛不吉，以為稷牛。帝牛必在滌三月，稷牛唯具。又曰：天子以犧牛，諸侯以肥牛，大夫以索牛。郭氏《玄中記》曰：萬歲權樹精為青牛。甯戚《相牛經》曰：牛歧胡壽，（歧牽兩腋下分為三。）眼去角近。行駛，眼欲得大，眼中有白脈貫童子，最快；（二軌，從鼻至髀為前軌，從髀至額為後軌。）頸骨長且大，快駛也。璧堂欲得闊，（璧堂，腳股門。）倚欲得如絆馬，聚而正也。膺庭欲得廣，（膺庭，胸前也。）天關欲提成，（天關，脊接骨。）俊骨欲得垂，（脊中央欲得下。）捶頭欲得高，百體欲得緊，蘭株欲得大，（尾株。）豐嶽欲得大，（膝株骨。）垂星欲得有怒肉，（垂星，蹄上也。肉覆蹄間名怒肉。）力柱欲得大而成，（當車骨也。）懸蹄欲得如八字，陰虹屬頸千，（陰虹者，有雙筋，自尾骨屬頸，甯公所飯。）陽鹽欲得廣，（陽鹽者，夾尾株前兩兼上。）常有似鳴者，有黃也。《廣志》曰：{麻牛}牛，出巴中，千斤。暴牛，一曰<封牛>牛。有赤豹封牛，周留水牛，毛青腹大，狀似豬。有牧牛，項上堆肉大如鬥，似駝馳，日行三百里。出徐門，有罷牛，猶庳小，今謂之稷牛，又呼果下牛，出廣州高涼郡。{魏牛}牛，如牛而大，肉數千斤，出蜀中，夔牛重千斤，晉時此牛出上庸郡。昔牛，旄牛也，髀膝尾間皆有長毛。花蹄牛，高六尺，尾環繞角，有四耳，角端有肉，蹄如蓮華。堂牛，色黑或黃，日南有之。潛牛，形似水牛，一名冗牛。麟牛，似鹿，又似羊，肉美。方牛，如乇駝能行。又有犛牛，《莊子》曰：其大若垂天之□。
事對
【文角 花蹄】臧彥《牛賦》曰：乃有超羣獨出，騂毛文角，玷斑凝白，鮮纖曲。郭子橫《洞冥記》曰：元封三年，大秦獻花蹄牛，高六尺。
【緊體 促身】甯戚《相牛經》曰：捶頭欲得高，百體欲得緊，大胭疏肋難<齒臺>，龍頭突目好跳。又曰：角欲得細，身欲得促，形欲得如卷。
【白角 青毛】《穆天子傳》曰：犬戎胡殤天子於雷首之阿，乃獻良馬四匹，天子使孔牙受之。爰有黑牛白角也。《異物志》曰：周留，水牛也，毛青大腹，銳頭青尾。
【四耳 八足】郭子橫《洞冥記》曰：元封間，大秦獻花蹄牛，高六尺，尾環繞角，有四耳。幹寶《搜神記》曰：晉太興元年，武陵太守王諒有牛生子，一頭八足，兩尾而共一腹者也。
【厭白 乘青】郭璞《洞林》曰：義興方叔保得傷寒垂死，令璞佔之，不吉。令求白牛厭之，求之不得。唯羊子玄有一白牛，不肯借之。璞為致之。即日有大白牛從西來，逕往臨叔保。驚惶，病即愈。《關令傳》曰：周無極元年，老子度關，關令尹喜先敕門吏曰：“若有老翁從東來，乘青牛薄板車者，忽聽過關。”其日果見老翁乘青牛車求度關。關吏入白，喜曰：“諾，道今來矣，我見聖人矣。”即帶印綬出迎，設弟子之禮。
【東夷佔骨 西河畜】楊方《五經鉤沉》曰：東夷之人，以牛骨佔事，呈示吉凶，無往不中。牛非含智之物，骨有若此之效。《孔業子》曰：猗頓，魯之窮士，聞朱公富，往問術焉。告之曰：“子欲速富，畜五。”乃適西河，大畜牛羊於猗氏之南。十年之間，子息萬計，貲擬王公。
賦
【宋孔甯子《犛牛賦》】惟茲獸之攸生，亦棲遐而憑阻；遁綿野於岷隅，挹清源於庸渚。奔逸躅而倫，載賁首而亂寧，茸長犛之{髟木}{髟思}，戾狠情而首鼠。邁羔羊之如膏，侔蜉蝣之楚楚。既作表於禮樂，又為容於軍旅；奉藩嶽之休明，被戎荒而既序。班賂而來庭，超印乎其所云云。
詩
【柳顧言《詠死牛詩》】一朝辭紺，千里別黃河；對衣徒下泣，扣角詎聞歌。
驢第六
敘事
《說文》曰：驢似馬，長耳；蒙，驢子也。何承天《纂文》曰：驢一曰漠驪，其子曰蒙。《符子》曰：有驢仙者，享五百歲，負乘而不輟，曆無定主，大驛於天下。《漢書 五行志》：靈帝於西園駕四白驢，躬自操轡。公卿相放，價與馬齊。
事對
【名駒 奇畜】臧道顏《吊驢文》曰：聰敏寬詳，高音遠暢，真驢氏之名駒也。《史記》曰：匈奴奇畜，即驢騾也。
【廣額 長耳】袁淑《俳諧集 廬山公九錫文》曰：青脊絳身，長頰廣額；修尾後垂，巨耳雙磔。許慎《說文》曰：驢似馬而長耳。
【子瑜面 孫楚聲】《吳志》曰：諸葛子瑜面似驢。《晉書》曰：王濟好驢鳴。孫楚哭之，曰：“子好驢鳴，為汝作一聲。”而形體俱似。
文
【袁淑《俳諧集 廬山公九錫文》】若乃三軍陸邁，糧運艱難，謀臣停算，武夫吟歎。爾乃長鳴上黨，慷慨應官，崎嶇千里，荷囊致餐。用捷大勳，曆世不刊，斯實爾之功也。音隨時興，晨夜不默，仰契玄象，俯葉漏刻，應更長鳴，毫分不忒，雖挈壺著稱，未足比德，斯複爾之智也。若乃六合昏晦，三辰幽冥，猶憶天時，用不廢聲，斯又爾之明也。青脊絳身，長頰廣額，修尾後垂，巨耳雙磔，斯又爾之形也。嘉麥既熟，實須精面，負磨回衡，迅若轉電，惠我眾庶，神祗獲薦，斯又爾之能也。爾有濟師旅之勳，而加之以眾能，是用遣中大夫閭邱騾，加爾使銜勒大鴻臚斑腳大將軍宮亭侯。以揚州之廬江，江州之廬陵，吳國之桐廬，合浦之珠廬，封爾為廬山公。
【臧道顏《吊驢文》】夫徵祥契於有感，景行表於事蹟，故銓才授任，必求之卓越；考能核用，亦存乎望實。以貌定名，則稱謂而В；聲色位號，則由焉而授。爰有奇人，西州之馳丘，體質強直，稟性沉雅，聰敏寬詳，高音遠暢，真驢氏之名駒也。
駝第七
敘事
《淮南萬畢術》曰：橐駝之本出泉渠。《廣志》曰：天竺以北多乇駝。《山海經》曰：號山陽光之山，獸多橐駝。善行流沙中，日三百里，負千斤。《漢書 西域傳》曰：鄯善國多乇駝。
事對
【出天竺 鬥龍祠】《廣志》曰：橐駝亦出天竺國。《東觀漢記》曰：河西太守竇融，遣使獻橐駝。南單於上書獻橐駝，單於歲於龍祠走馬，鬥橐駝，以為樂事。
【識泉源 知水脈】識泉源見後郭璞《山海經圖 橐駝贊》中。張華《博物志》曰：敦煌西度流沙往外國，流沙千餘裡，中無水。時有伏流處，人不能知。皆乘橐駝。駝知水脈，遇其處停不肯行，以足蹋地。人於其所蹋處掘之，輒得水矣。
【實外廄 夾中陽】《史記 蘇秦傳》曰：蘇秦說楚威王曰：大王誠能用臣之愚計，則韓齊燕趙鄭衛之妙者、美人，必充後宮；燕代橐駝良馬，必實外廄。陸《鄴中記》曰：二銅駝如馬形，長一丈，高一丈，足如牛，尾長二尺，脊如馬鞍。在中陽門外，夾道相向。
贊
【晉郭璞《山海經圖 橐駝贊》】駝惟奇畜，肉鞍是被。迅騖流沙，顯功絕地。潛識泉源，徵乎其智。
羊第八
敘事
《說文》曰：羊，詳也；羔，羊子也；寧，五月生羔也；{羊}，六月生羔也；{大羊}，七月生羔也；兆，羊未卒歲也；羊，牝羊也；分，牡羊也；夷，乘羊也；番，黃腹羊也；羥，羊名也。《廣雅》曰：吳羊，牝一歲曰牝兆，三歲曰氐；牡一歲曰寧兆，三歲曰羊。吳羊曰，羊曰羯。{大羊}{羊}字巽，羔也。《爾雅》曰：羚，大羊，（似羊大，角員銳，在山崖間。）原如羊。（音元，似吳羊。）羊，牡分，牝羊，夏羊。（黑曆也。）牡俞，牝，未成羊。甯，絕有力，奮。《禮記》曰：凡祭宗廟之禮。羊曰柔毛。譙周《法訓》曰：羊有跪乳之禮，雞有識時之候，雁有庠序之儀，人取法焉。王充《論衡》曰：解豸者，一角之羊也，性知有罪。皋陶治獄，其罪疑者，令羊觸之。崔豹《古今注》曰：羊一名長髯主簿。《瑞應圖》曰：鐘律和調則玉羊見。《白澤圖》曰：羊有一角當頂上，龍也，殺之震死。《山海經》曰：鹹羊尾如馬尾，出錢來之山。《涼州異物志》曰：封羊其背如駝。《廣志》曰：驢羊似驢。
事對
【觸藩 跪乳】《周易》曰：羝羊觸藩，羸其角。鄭氏《婚禮謁文贊》曰：羣而不黨，跪乳有敬，禮以為贄，吉事之宜。《譙子法訓》曰：羊有跪乳之禮，雞有識時之候，而人取法焉。
【土怪 嶽精】《國語》曰：桓子穿井，獲如土缶，其中有羊焉。使問仲尼曰：“吾穿井得狗，何也？”對曰：“以丘所聞，羊也。木石之怪夔魍魎，水之怪龍罔象，土之怪曰賁羊也。”《周易編謀類》曰：太山失金雞，西嶽亡玉羊。鄭玄注曰：金雞玉羊，二嶽之精。
【柔毛 賁首】《禮記》曰：凡祭宗廟之禮，羊曰柔毛。《詩》曰：羊羊賁首，三星在溜。鄭玄注曰：羊牝曰羊。賁，大也。
【叱石 瞰珠】葛洪《神仙傳》曰：黃初平者，丹溪人也，年十五。牧羊，有道士便將至金華山。其兄初起，行索初平，歷年不得。見市中有道士，乃隨求弟。相見語畢，問羊何在，平曰：“羊近山東。”兄往視，但見白石。平言叱叱羊起，於是白石皆起，成數萬頭羊。劉義慶《幽明錄》曰：洛下有澗穴，婦欲殺夫，推下。經多時至底，乃得一穴。宮館金寶為飾，明逾三光，人長三丈。如此九處。至最後告饑，長人指樹下一羊，令跪捋羊須。初得一珠，長人取之；次亦取一，後令啖，即療饑。請問九處名，求停不去，答雲：“君不得停。”
【丹毛 白血】《續異記》曰：吳興俞亮，以永明八年補護軍府史。於常眠處聞有羊聲，疑為神怪。竊於戶窺之，見其牀下有羊，可高二尺，毛色若丹，光耀滿室。《穆天子傳》曰：犬戎觴穆王於雷首之阿，乃獻良馬四匹。天子使孔牙受之，曰：“雷水之平，爰有黑牛白角，爰有黑羊白血。”
【五 六飛】《呂氏春秋》曰：百里奚未遇時，虢亡，奚飯牛於秦，傳鬻以五羊之皮，公孫枝得獻諸繆公。繆公用之，謀無不當，舉必有功。《春秋命曆序》曰：有人黃頭大腹，出天齊政，三百四歲為神次之，號曰皇神。出淮，駕六飛羊，政三百歲，五葉千五百歲。
【重十斤 高三尺】郭義恭《廣志》曰：大尾羊，細毛薄皮，尾上旁廣，重且十斤，出康居。《春秋說題辭》曰：羊者，詳也，詳以改也。合三為生，以養士也，故羊高三尺。
詩
【晉郭璞《山海經圖鹹羊贊》】月氏之羊，其類在野；厥高六尺，尾亦如馬。何以審之？事見《爾雅》。
豕第九
敘事
《爾雅》曰：豕，豬也；（江東呼為豨。）<豕隋><豕賁>，（<豕隋>，俗呼小<豕賁>豬為<豕隋>子也。）麼豚，（最後生者，俗呼為麼豚。）奏者<豕р>。（音溫，今<豕р>豬。短頭，皮理腠蹙也。）豕生三<豕從>，二師一特，所寢槽，四商皆白。<豕亥>，其跡刻，絕有力；<豕厄>，（豕高五尺者。）牝，彘五尺為<豕厄>。（大豕為<豕厄>。今漁陽呼豬大者為<豕厄>也。）許慎《說文》曰：[A173]，小肫也；<豕奚>，肫生三月也，<豕從>，肫生六月也。或曰：一歲曰<豕從>。，牝豕；<豕賁>，<豕夷>也；豕<豕開>，三歲豕；<豕>，壯豕也；<豕隋>，<豕賁>也；<豕殳>，俗名豬曰<豕殳>；<豕壹>，豕息也；豢，以穀圈養豕也。何承天《纂文》曰：梁州以豕為豬，河南謂之彘，吳楚謂之犬希。漁陽以豬為<豕厄>，齊徐以小豬為<豕聚>。<豕覓>，白豕黑頭也；<豕р>，豕奏毛也。《禮記》曰：凡祭祀之禮，豕曰剛鬣。《春秋說題辭》曰：鬥星時散精為彘，四月生，應天理。崔豹《古今注》曰：豬一名參軍。《山海經》曰：<豕苗>豬，大者肉至千斤；豪豬，狀如豚而白毛，毛大如笄而黑端。（郭璞曰：<豕者>，豬也。夾脾有粗毫，長數尺，能以頸上毫射物也。）
事對
【剛鬣 攢錐】《禮記》曰：凡祭祀之禮，豕曰剛鬣，豚曰盾肥。郭璞《山海經圖豪彘贊》曰：剛鬣之族，號曰豪<豕希>；毛如攢錐，中有激矢。
【白頭 青爪】《東觀漢記》曰：朱浮《與彭寵書》，責之曰：伯通自伐，以為功高天下。往時遼東有豕，生白頭，異而獻之。行至河東，見羣豕皆白，懷慚而還。若以子之功，論於朝遷，則為遼東豕也。《養生要集》曰：豕白蹄青爪，不可食也。
【長垣澤 木蘭橋】《東觀漢記》曰：吳佑年二十喪父，獨居，家無擔石，而不受贍遺。常牧豕於長垣澤中。習鑿齒《襄陽耆舊傳》曰：木蘭橋者，今之豬蘭橋是也。劉和季以此橋近荻，有蕺菜，於橋東大養豬。囊陽太守皮府君曰：“作此豬屎臭，當易名作豬蘭橋耳，莫複雲木蘭橋也。”初如戲之，而百姓遂易其名。
【魯津伯 大蘭王】《符子》曰：朔人有獻燕昭王大豕者，宰夫膳之。豕既死，乃見夢於燕相曰：“造化勞我以豕形，食我以人穢。今仗君之靈而化，始得為魯津之伯也。”
文
【宋袁淑《大蘭王九錫文》】大亥十年，九月乙亥朔，十三日丁亥，北燕伯使使者豪<豕希>，冊命大蘭王曰：諮惟君稟太陰之沉精，В羣形於玄質，體肥盾而洪茂，長無心以遊逸。資豢養於人主，雖無爵而有秩，此君之純也。君昔封國殷商，號曰豕氏，葉隆當時，名垂千世，此君之美也。白蹄彰於周詩，涉波應乎隆象；歌詠垂於人口，經千載而流響，此君之德也。君相與野遊，唯君為雄；顧羣數百，自西徂東。俯噴沫則成霧，仰奮鬣則生風；猛毒必噬，有敵必攻。長驅直突，陣無全鋒，此君之勇也。
狗第十
敘事
《春秋考異郵》曰：狗三月而生，陽主於三，故狗各高三尺。《爾雅》曰：犬生三犬，二師一[A197]，未成毫。狗，絕有力；犬兆，犬ζ，狗，四尺為{敖犬}。《說文》曰：狡，犬多毛也；犬曷，短喙犬也；犬兼，犬吠不止也；<敖犬>，犬人心可使也；犬介，壯犬也；狄，赤犬也。呂忱《字林》曰：犬盧，韓良犬也；犬足，宋良犬也；犬開，逐虎犬也。何承天《纂文》曰：守犬為犬賁。隴西以犬為猶。犬農、<甯毛>，皆多毛犬也；犬堯、犬制、<矢召>，屈尾犬也。《周官》曰：犬赤股而躁臊。《後漢書》曰：帝高辛氏有狗名瓠，其文五色。時犬戎兵強，乃募能得犬戎吳將軍首者，賜以少女。瓠得之，於是少女隨瓠升南山，產子男女十二，自相夫妻。後繁盛也。幹寶《搜神記》曰：瓠者，本高辛氏宮中老婦人，有耳疾。醫者挑治之，有物大如{爾蟲}。以瓠離盛之，以覆之，有頃化為犬，其文五色，因名瓠。《雜五行書》曰：白犬虎文，南鬥吾畜之可致萬石。黑犬白耳，大王犬也，畜之，令富貴。黑犬白前兩足，宜子孫。白犬黃頭，家大吉。黃犬白尾，代有衣冠。黃犬白前兩足，利人。
事對
【金畜 鬥精】應劭《風俗通》曰：殺犬磔禳，犬者金畜。禳，卻也，抑金使不害也。《春秋考異郵》曰：七九六十三，陽氣通，故鬥運，狗三月而生。宋均注曰：狗，鬥精之所生也。
【烏龍 青】陶潛《搜神記》曰：會稽句章人張然，養一狗甚快，名曰烏龍。周處《風土記》曰：犬則青白雀，飛龍虎子，馴良捷警，難狎易使也。
【竦耳 注精】賈岱宗《大狗賦》曰：竦耳側聽。《搜神記》曰：張然有少婦，與奴通，謀殺然。因作飯共食，奴拔刀倚戶。然有犬名烏龍，注精舐脣視奴。然亦覺之，大喚曰：“烏龍！”犬應聲傷奴，奴僕地。遂取刀斬之。
【黃<函頁> 赤精】許慎《說文》曰：犬僉，黑犬黃<函頁>也。傅玄《走狗賦》曰：轉視流光，朱耀赤精。
【長耳 短喙】《白澤圖》曰：黑狗白頭，長耳卷尾，龍也。《蔡氏清論》曰：望視之兔，白蹄之豕，短喙之犬，修頭之馬，斯禽獸也。猶形乎勢觀，況君子之貌，獨無表告者哉。
【旅獒 周狗】《尚書》曰：西旅獻獒。《公羊傳》曰：靈公有周狗，謂之獒也。
【鈴蹄 鋸齒】傅玄《走狗賦》曰：舒節急筋，豹耳龍形，蹄如結鈴，五魚體成。周處《風土記》曰：犬則青白雀，飛龍虎子，犬曷犬喬五魚，狼牙鋸齒。
【宋淖 韓盧】《莊子》曰：介鬥閭裡有狗，宋人之駑狗也。其家命之為淖，逐狗不及，止而望之，自以為過矣。《戰國策》曰：齊欲伐魏，淳于髡謂齊王曰：“韓盧者，天下之壯犬也；東郭<兔>者，海內之狡兔也。韓盧逐東郭<兔>，環山者三，騰山者五，兔極於前而犬疲於後，各死其處。”
【白首 素牙】《山海經》曰：陰山有獸焉，其狀如狸，白首，其名天狗。傅玄《走狗賦》曰：足懸鉤爪，口含素牙，首類驤螭，尾如騰蛇。
【齎書 銜卵】《述異記》曰：陸機家在吳，謂犬曰：“我家絕無書信。”以竹筒系之犬頸。犬疾走向吳。其家作答，內竹筒中，仍馳還洛。郭緣生《述徵記》曰：古徐國宮人，娠而生卵，棄之水濱。有犬名後蒼，銜而歸。俄而成人，遂為徐嗣君。
【走百里 高三尺】《穆天子傳》曰：天子之狗走百里，執虎豹也。郭頒《魏晉俗語》曰：太康七年，天郊壇下，有白犬，高三尺，光色鮮明，恆臥。見人則去。
賦
【魏賈岱宗《大狗賦》】餘生處大魏之祚政，遭王路之未闢；進不得補過之功，退不得禦國之冊。帝曰疇諮，迸在朔易，越彼西旅，大犬是獲。其頭顱也，不可論以盡；其骨法也，不可辨而釋。ェ亻亮蹴蹌，雄資猛相，亢然高八九尺，形體如箭鏑，象貌如刻畫，毛逾紫豔光，雙眉如白璧。時頻伸而振迅，若應龍之騰擲。爪類刀戈，牙如交戟，聞林獸之羣爭，斷鎖而石，逆風長厲。野禽是覓，鼻嗅微香，眼裁輕跡，ツ<耳攀>而奮怒，揮霍而振鬩。譬天梁折，地柱劈。倒曳白象挫其腰，齧制六駁折其脊，拓索熊羆破其匈，扌棄抄獸頭斷其<血爪>。爪處如劍，牙創似鈹刺。視其未死之間，血泉湧如箭射。於是丘麋鹿之大羣，入窮穀之峻厄。走者先死，往者被擊；前無孑遺，後無一隻。然其所折伏，敬主識人。晝則無窺窬之客，夜則無姦淫之賓。通聽百里，夜吠狺狺。若乃蠻夷猾夏，列士異操，輕櫬單集，人馬銜枚，猛犬先覺，音聲正摧；竦耳側聽則恆山動，南向嗛崔々則霍山頹；眈精直視則曾邱嵬，虓嚇奔突則重開。非吾畋獵之有益，乃可安國家衛四鄰者也。昔宋人有鵲子之譽，韓國珍其大盧，彌明振之於巨獒。瓠受之於蠻都，淪百代之名狗，敢餘犬之能俱，絕駟鐵之犬曷犬喬，雲何盧令之足書。
【西晉傅玄《走狗賦》】蓋輕迅者莫如鷹，猛捷者莫如虎，惟良犬之稟性，兼二俊之勁武。應天人之景暉，順儀象而近處；憑水木之和氣，煉金精以自輔。統黔喙於秋方，居太素之內寓；諒韓盧其不抗，豈晉獒之能禦。既乃濟盧泉，涉流沙，逾三光，跨大河。希代來貢，作珍皇家；骨相多奇，儀錶可嘉；足懸鉤爪，口含素牙；首類驤螭，尾如騰蛇；修頸闊腋，廣前捎後；豐顱促耳，長叉緩口；舒節急筋，豹耳龍形；蹄如結鈴，五魚體成；勢似淩青□，目若泉中星；轉視流光，朱曜赤精；震茹黃而懾宋鵲兮，越妙古而揚名。於是尋漏跡，躡遺蹤，形疾騰波，勢如駭龍；邈朝烏之輕機兮，絕猛獸之逸軌；漂星流而景屬兮，逾幻冥而騰起。陵岡越壑，橫山超穀；原先遁逸，林無隱鹿。顧芷隰以嬉遊兮，步蘭皋而騁足；然後娛志苑囿，逍遙中路。屬精萊以待蹤，逐東郭之狡兔；既洋洋以衍衍，逞妙觀於永路。既迅捷其無前，又閒暇而有度。樂極情遺，逸足未殫。抑武烈而就羅兮，順指麾而言旋；歸功美於執絏兮，其瓠之不虞。感恩養而懷德兮，願致用於後田；聆輶車之鸞釒鹿兮，逸犬曷犬喬而盤桓。
鹿第十一
敘事
《爾雅》曰：鹿，牡ば，牝，其子は。絕有力，<鹿開>。《春秋運鬥樞》曰：瑤光散為鹿。江淮不祠則瑤光不明。彘生鹿。《衡波傳》曰：鹿生三年角自墮。《史記》曰：古者皮幣，諸侯以聘享。乃以白鹿皮方尺，緣以藻繢為幣，直四十萬。王侯朝覲享聘，必以為幣，薦璧，然後得行。《漢西夷傳》曰：雲南縣有神鹿兩頭，食毒草。《抱樸子》曰：鹿壽千歲，滿五百歲則色白。《瑞應圖》曰：王者承先聖法度，無所遺失，則白鹿來。《爾雅》曰：<鹿>，大キ，牛尾一角；<鹿旨>，大，旄毛狗足。（旄，毛尾犬農長也。）《說文》曰：<鹿旨>或作麂，或作。
事對
【四駕 六飛】《越絕書》曰：越王勾踐有寶劍。薛燭曰：“是巨闕，非寶劍也。”王曰：“然。巨闕初成之時，吾坐於露壇之上，宮中有四駕白鹿而過者，奔車驚。”《春秋曆命序》曰：神駕六飛鹿，化三百歲。
【三角 七星】《伏侯古今注》曰：漢明帝永平九年，三角鹿出江陵。劉敬叔《異苑》曰：鄱陽樂安彭曾射一鹿，兩角間有道家七星符，而其祖名字鄉居年月存焉。遂斷射獵。
【求友 鳴】《楚詞》曰：飛鳥號其羣兮，鹿鳴求其友；把宮而宮應，彈角而角動。魏文帝《短歌》曰：呦呦遊鹿，銜草鳴；翩翩飛鳥，挾子巢棲。
【黃衣 紫纈】劉義慶《幽明錄》曰：陳郡謝鯤，常在一亭中宿。此亭從來殺人。夜四更末，有一黃衣呼幼輿可開戶。鯤令申臂於窗中，於是授腕。鯤即極力而牽之，臂便脫，乃還去。明日看，乃鹿臂。尋血遂取獲焉。陶潛《搜神後記》曰：淮南來氏，于田種豆，忽見有二女，姿色甚美，著紫纈襦青裾，天雨而衣不溫。其壁先掛一銅鏡，鏡中見二鹿。以刀斫獲之，以為脯。
【齊逐 戎掎】《韓詩外傳》曰：齊景公逐白鹿至畝邱，見封人曰：“使吾君壽，金玉是賤，百姓是寶。”公曰善。《左傳》曰：譬如捕鹿，晉人角之，諸戎掎之。
【賜百金 壽千歲】《管子》曰：桓公問管子：“楚之強國，舉兵伐之，恐力不能過，奈何？”對曰：“公貴買其鹿。”公即為百里之城，使人載錢二千萬，求生鹿於楚人。楚人釋其農而田鹿。管子告楚人賈曰：“為致生鹿，賜子金百斤，什至金千斤。”《抱樸子》曰：鹿壽千歲，滿五百歲則色白。
【老子乘 王母使】崔玄山《瀨鄉記 李母碑》曰：老子乘白鹿下託於李母也。孫柔之《瑞應圖》曰：黃帝時，西王母使使乘白鹿，獻白環之休符，有金方也。
賦
【虞世南《白鹿賦》】惟皇王之盛烈，表帝德之休符；有金方之瑞獸，乃曜質於名都。既馴洽於郊甸，亦騰倚於山隅；素毳呈彩，霜毫應圖。宴嘉賓於雅什，偶仙客於天衢，故能著美祥瑞，流名典謨。
頌
【吳薛綜《白鹿頌》】皎皎白鹿，體質馴良；其質皓曜，如鴻如霜。
兔第十二
敘事
《爾雅》曰：兔子<娩生>，其跡。絕有力，欣。《春秋運鬥樞》曰：玉衡散為兔。《禮記》曰：祭宗廟之禮，兔曰明視。《伏侯古今注》曰：建平元年，山陽得白兔，目赤如朱。《山海經》曰：大池山有獸如兔，鼠首，以其背飛，名飛兔。以背上毛飛去。王充《論衡》曰：兔舐雄毫而孕。及其生子，從口中。《瑞應圖》曰：赤兔者瑞獸，王者盛德則至。
事對
【目赤 背飛】《伏侯古今注》曰：成帝建平元年，山陽得白兔，其目赤如朱。《山海經》曰：天池山有獸如兔，鼠首，以其背飛，名飛兔。以背上毛飛。
【得髕 進肩】應劭《風俗通》曰：兔髕，俗說臘正祖之食，得兔髕者，名之曰幸。賞以寒酒，幸者令人吉利。《東觀漢記》曰：王郎追上，自薊東南馳至南宮。馮異進麥飯兔肩，因渡呼沲河。
【擾室 環山】範曄《後漢書》曰：蔡邕性篤孝，母亡，廬於塚側，有兔馴擾其室。《戰國策》曰：齊欲伐魏，淳于髡謂齊王曰：韓盧者，天下之壯犬也；東郭<兔>者，海內之狡兔也。韓盧逐東郭<兔>，環山者三，騰山者五。兔極於前，犬疲於後。田父見之，無勞倦之苦而擅其功。
【搗藥 和丹】傅玄《歌辭》曰：兔搗藥月間安足道，神烏戲雲間安足道。《抱樸子》曰：和安丹法，以兔血和丹與蜜，蒸之百日，服之如梧子者二丸。一百日，有神女二人來侍，可役使也。
【爰爰 】《毛詩》曰：兔爰，閔周也。有兔爰爰，雉離於羅。又曰：躍躍兔，遇犬獲之；往來行言，心焉數之。
【舞鎬 遊墳】《紀年》曰：宣王三年，有兔舞鎬。謝承《後漢書》曰：方儲，字聖明，幼喪父，事母孝。母死，乃負土成墳，種奇樹千株。鸞鳥棲其上，白兔遊其下。
【射首 刻毛】範曄《後漢書》曰：劉昆，王莽時，教授弟子，恆五百餘人。每春秋饗射，常備列典儀，以素木匏葉為俎豆，桑弧蒿矢，以射兔首。每月行禮，縣宰輒率吏屬而觀之。張《漢記》曰：梁冀起兔苑於河南，移檄在所，調發生兔，刻其毛以為識。人有犯者罪至死。
賦
【東晉王е《兔賦》】曰皇大晉，祖宗重光，固坤厚以為基兮，廓乾維以為綱，方將朝服濟江，傳檄萬國。反梓宮於舊塋兮，奉聖帝乎洛陽；建中興之遐祚兮，與二儀乎比長。於是古之有德則納瑞而永安，無德則不勝而為災。赤烏降於周文兮，尚稱曰休哉；桑谷生於殷庭兮，中宗克己以成仁；ず雉登夫鼎耳兮，武丁責躬而教純。
狐第十三
敘事
《說文》曰：狐，妖獸也，鬼所乘也。有三德，其色中和，小前大後，死則首邱。從犬瓜聲。《爾雅》曰：狸、狐、<豸>、貉，醜，其足蹯，其跡狃。《白虎通》曰：狐死首邱，不忘本也，明不忘危也。德至鳥獸，則九尾狐見者九，配得其所，子孫繁息也。於尾者，後當盛也。《春秋潛潭巴》曰：白狐至，國民利；不至下驕恣。《山海經》曰：武都之山，黑水出焉，其上有玄狐蓬尾。《郭氏玄中記》曰：千歲之狐為淫婦，百歲之狐為美女。《道士名山記》曰：狐者，先古之淫婦也。其名曰紫，紫化而為狐，故其怪多自稱阿紫也。《抱樸子 玉策記》曰：狐及狸狼皆壽八百歲。滿三百歲，暫變為人形。《詩義問》曰：狐之類，貉<豸>狸也。貉子曰，形狀與貉類異，世人皆名。貉子似狸。《爾雅》曰：<豸舟>子，（其雌者名犬蕊。今江東呼貉為<豸><豸臾>。）<豸>子獾。（<豸>，豚也。一名獾。）又曰：狸子<豸隸>。（今或呼狸為狐狸。）
事對
【忌犬 首邱】劉敬叔《異苑》曰：胡道洽自雲廣陵人，好音樂醫術之事。體有臊氣，常以名香自防，惟忌猛犬。自審死日，誡弟子曰：“氣絕便殯，勿令狗見我屍也。”死於山陽，斂畢覺棺空。即開看，不見屍體，時人鹹謂狐也。《禮記》曰：古之人有言曰：狐死正首邱，仁也。《白虎通》曰：狐死首邱，不忘本也。
【持火 聽冰】《管輅傳》曰：夜有二小物如獸，手持火，以口吹之。書生舉刀斫斷腰，視之狐也，自此無火災。郭緣生《述徵記》曰：北風勁，河冰始合，要須狐行。雲此物善聽，聽冰下無水聲，然後過河。
【有三德 長百獸】許慎《說文》曰：狐，妖獸也，鬼所乘也。有三德，其色中和，小前大後。死則首邱。《戰國策》曰：荊宣王問羣臣曰：“吾聞北方之民畏昭奚恤，果誠何如？”江乙對曰：“虎求百獸而食之。得狐，狐曰：‘天帝令我長百獸。今子食我，是逆天帝命也。子以我不信，吾為子先行，子隨我後，觀百獸之見我而敢不走者乎？’虎以為然，遂與之行，獸見皆走。”
【應夏禹 瑞周文】趙曄《吳越春秋》曰：禹年三十未娶，行塗山，恐時暮失嗣，曰：“吾之娶也，必有應矣。”乃有白狐九尾而造於禹。禹曰：“白者，吾服也；九尾者，其證也。”於是塗山人歌曰：“綏綏白狐，九尾龐龐；成於家室，我都攸昌。”於是娶塗山女。郭璞《山海經圖贊》曰：作瑞周文。
贊
【晉郭璞《山海經圖 九狐贊》】青邱奇獸，九尾之狐；有道翔見，出則銜書。作瑞周文，以В靈符。
鼠第十四
敘事
《說文》曰：鼠，穴蟲總名也。象形，凡鼠之屬皆從鼠。《爾雅》曰：鼢鼠、（地中行。）。<鼠兼>鼠、（以頰裹藏食。）鼷鼠、（有螫毒者。）<鼠>鼠、鼬鼠、（今鼬似<鼠召>，赤黃色，大尾，啖鼠。江東呼為<鼠生>。）鼠、（小<鼠音>也。）<鼠石>鼠、（形大如鼠，頭似兔，尾有毛，青黃色，好在田中食粟豆。關中呼為鼠。）豹文<鼠廷>鼠、（文彩如豹。）<鼠昊>鼠。（似鼠而蒼黑色，在樹木上。）鼯鼠夷由。（狀如小狐，似蝙蝠，肉翅，飛且乳。亦謂之飛生，音如人呼。）《說文》曰：鼢鼠，伯勞之所化也；<鼠平>鼠，令鼠者也。束《發蒙記》曰：西域有火鼠之布，東海有不灰之木。魚豢《魏略》曰：大秦國有闢毒鼠。劉敬叔《異苑》曰：西城有鼠王國，鼠之大者如狗，中者如兔，小者如常鼠。頭悉白。商估有經過其國者，不先祈祀，則齧人衣裳。《山海經》曰：丹燻之山，有獸焉，其狀如鼠，而兔首麋耳，以其尾飛，名曰耳鼠。可禦百毒。《鄭氏玄中記》曰：百歲之鼠，化為蝙蝠。《晉太康地記》曰：鳥鼠山在隴西首陽縣，鼠尾短如家鼠。穴入三四尺，鼠在內，鳥在外。鄧德明《南康記》曰：南康英山石室，有金鼠，時見百怪。佔書曰：鼠咋人衣領，有福之，吉。《本草》曰：鼴鼠，世中一名隱鼠，形如鼠而無尾，黑色長鼻。《莊子》曰：鼴鼠飲河，不過滿腹。
事對
【食火 飲泉】《爾雅》曰：鼯鼠夷由。郭璞注曰：狀如小狐，食煙火，能從高赴下，不能從下上高。沈懷遠《南越志》：<齒亢>鼠似鼴鼠,常洞地穴,飲泉噬竹。
【銜炷 齧鞍】釋法顯《佛遊本記》曰：祗園精舍，燒香續明，日月不絕。鼠銜炷燒幡蓋，遂及精舍都盡。《魏志》曰：鄧哀王沖，字蒼舒。時軍國多事，用刑嚴重。太祖馬鞍在庫，而為鼠所齧，報太祖。笑曰：“兒衣在側尚齧，況馬鞍懸於柱乎。”
【玉星 金室】《春秋運鬥樞》曰：玉衡星散而為鼠。鄧德明《南康記》曰：南康山石室，號金堂。內金色，有金鼠時見也。
【尾白 毛蒼】郭璞《洞林》曰：宣城郡有隱鼠，大如牛，形似鼠。象腳，腳有三甲，皆如驢蹄。身赤色，胸前尾上白。《異物志》曰：鼠母，頭腳似鼠，毛蒼口銳，大如水牛，而畏狗。水田時有外災，起於鼠。
【盜肉 捧珠】《史記》：張湯，杜陵人，其父為長安丞。湯守舍，還而鼠盜肉。其父怒笞湯，湯掘鼠窟，得鼠及餘肉，劾鼠掠治。劉敬叔《異苑》曰：景平中，東陽大水。永康蔡喜夫避住南壟，夜有大鼠，浮水而來，伏喜夫奴牀角。奴湣而不犯，每以飯與水。水勢既退，喜夫既得反故居。鼠以前腳捧青絹紙，裹三斤許珠，著奴牀前，啾啾狀如欲語也。
【有皮 無骨】《毛詩》曰：相鼠，刺無禮也。相鼠有皮，人而無儀；人而無儀，不死何為。幹寶《搜神記》曰：晉太康中，會稽郡彭蜞及蟹皆化為老鼠，大食稻，為災。始成者有肉而無骨。
【腹白 背蒼】《廣志》曰：白猿鼠，長尾白腹，善登緣，與鼠小異者也。郭璞曰：狀如小狐，似蝙蝠。肉足短尾，頭脅毛紫，背上蒼文，腹下黃，喙領雜白也。
【爪長 尾短】《爾雅》曰：鼯鼠夷由。郭璞注曰：狀如小狐，腳短爪長。《廣志》曰：鼢鼠深目短尾。
【食鳥 毀牛】《爾雅》曰：鼴鼠。郭璞注曰：江東呼鼴鼠者，似鼠，大而食鳥，在樹木上也。魏文帝《與王朗書》曰：早蝨雖細，困於安寢；鼷鼠雖微，猶毀郊牛。
【尾飛 背騰】《山海經》曰：丹燻之山，有獸焉，其狀如鼠，而兔頭麋耳，其音如嗥犬。以尾飛，名曰耳鼠。郭璞《山海經圖 飛鼠贊》曰：或以尾翔，或以髯淩；飛鳴鼓翰，倏然背騰。固無常所，唯神所憑。
【肉萬斤 壽三百】東方朔《神異記》曰：北方曾冰奚，鼠在冰下出焉。其狀如鼠，肉重萬斤。《抱樸子 玉策記》稱：鼠三百歲，滿者則色白，善憑人而蔔，名曰仲。能知一年中吉凶及千里外事也。
【見東宮 獲北苑】《晉起居注》曰：元康元年五月，白鼠一見東宮。《後魏書》曰：永興三年春，於北苑獲白鼠。尋死，剖之，腹中三子盡白。
賦
【後魏盧元明《劇鼠賦》】蹠實排虛，巢居穴處，惟飲噬於山澤，悉潛伏於林{艸禦}。故寢廟有處，茂草別所，矧乃微蟲，乖羣異侶；幹紀而進，於情難許。《爾雅》所載，厥類多種詳其容質，並不足重。或處野而隔陰山，或同穴而鄰嶓家；或飲河以求飽腹，或嗛翕煙而遊森聳。然今者之所論，出於人家之壁孔。嗟乎在物，最為可賤。毛骨莫充於玩賞，脂肉不登於俎膳，故淮南輕舉，遂嘔腸而莫追；東阿體拘，徒稱仙而被譴，其為狀也。慘忄炎咀籲，睢離ㄦ易，須似麥穗半垂，眼如豆角中劈；耳類槐葉初生，尾若杯酒餘瀝。乃有老者，羸<骨貴>疥癩，偏多奸計，眾中無敵。託社忌器，妙解自惜；深藏厚閉，巧能推覓。或尋繩而下，或自地高擲；登機緣匱，蕩扉動，忄刃忄刃終朝，轟轟竟夕。是以詩人為辭，實雲其碩；盜幹湯之珍俎，傾留髡之香澤。傷繡領之斜制，毀羅衣之重襲；曹舒由是獻規，張湯為之被謫。亦有閒居之士，倦遊之客，絕慶吊以養真素，擯左右而尋詩易。庭院肅清，房櫳虛寂；爾乃羣鼠乘間，東西攛擲。或牀上捋髭，或戶間出額；貌甚舒暇，情無畏惕。又領其黨與，欣欣奕奕；欹覆箱奩，騰踐茵席。共相侮慢，特無宜適。嗟天壤之含弘，產此物其何益？
猴第十五
敘事
《毛詩 草蟲經》曰：猱，獼猴也，楚人謂之沐猴。老者為犬斬猢。犬斬猢駿捷也，其鳴嗛敫嗛敫而悲。《抱樸子 玉策記》曰：山中申日稱人君猴也。猴壽八百歲。《繁露》曰：爰似猴，大而黑，長前臂，壽八百，好引其氣也。周索氏《孝子傳》曰：爰，寓屬也。或黃黑通臂，輕巢善緣，能於空輪轉，好吟。雌為人所得，終不徒生。《爾雅》曰：累猴似猴，南海人名為累猴也。ㄑ似犬，母猴也。色蒼黑，持人，好顧盼也。ㄑ父善顧，狒狒如人，被發迅走，食人，威夷長脊而泥。隹仰鼻而長尾。（隹似獼猴而大，蒼黑色，尾長數尺，似獺。尾末有歧，鼻露上向，雨則自懸於樹，以尾塞鼻。）又曰：┊無前足。狙，ㄑ屬也。犬如豹而形似獼猴，多須奮迅，其頭能舉石以摘於人也。又曰：蒙頌似猴而小，紫黑色，可畜以捕鼠，勝貓。《說文》曰：{殼犬}，類犬，腰以上黃，腰以下黑，食母猴。《吳錄 地理志》曰：果然，爰┊之類也。色青赤有文，居樹上。《說文》曰：狒狒，人身反踵，自笑則上脣掩其目。一名梟羊，如麂，善登木。劉欣《廣州記》曰：犬風母似爰而無尾，見人若慚，屈頸扣頭，打殺得風還活。《括地圖》曰：猩猩，人面豕身，知人名也。
事對
【抱梁 升木】袁淑《俳諧集 常山王九命文》曰：及至圖身失所，羈勺人間，馴纓服制，惟意所牽。登楹而遨，抱梁而眠，拾摭遺餘，恣口所便。《毛詩》曰：無教猱升木。毛萇注曰：猱，猿屬也。孫炎注《爾雅》曰：猱，母猴也。
【丹脣 赤足】傅玄《猿猴賦》曰：戴以赤幘，襪以朱巾，裝其面，丹其脣，揚眉蹙額，若愁若嗔。江乘《地記》曰：攝山有山猿，赤足。或見，涉冬積雪，輒有一行跡。
【騎牛 服鼠】郭頒《魏晉世語》曰：司馬宣王闢周泰為新城太守，鐘毓謂泰曰：“君釋褐登宰府，乞兒乘小車，一何。”泰曰：“君明公之子，少有文彩，故守吏職。獼猴乘土牛，一何遲。”眾賓悅服。王充《論衡》曰：蚊虻之力，不如牛馬，牛馬困於蚊虻者，勢也。鹿之角足以觸犬，猴之手足以搏鼠，然而鹿制於犬，猴服於鼠，爪不利也。
【蟲質 獸身】譙子《法訓》曰：人之所以貴者，以其禮節也。人而無禮，其獼猴乎？雖人象而蟲質也。阮籍《獼猴賦》曰：體多似而匪類，貌乖殊而不純；外察慧而無度兮，故人面而獸身。
賦
【後漢王延壽《王孫賦》】原天地之造化，實神偉之屈奇；道玄微以密妙，信無物而弗為。有王孫之狡獸，形陋觀而醜儀，顏狀類乎老公，軀體似乎小兒眼睚禺以眩恤，視戢睫以奎；突高目而曲額，臭曆而隳離。鼻<鼻圭><骨句>以<鼻及><鼻夾>，耳聿役以適知；口嗛兼冉以<齒僉><齒芻>，脣<南皮>嗛以皮礻兒。齒崖崖以<齒彥>々，嚼嗛任嗛染而囁嗛兒；儲糧食於兩頰，稍委輸於胃脾。菟蹲而狗踞，聲曆鹿而喔咿。或嗝嗝而[A14P]々，又嘀嗅其若啼；姿僭亻兼而贛，豁盱鬩以頊益。胎腕而覓賜，元然忄耍而{此及}；生深山之茂林，處嶄巖之崎。性犬票猜之犬番疾，態峯出而橫施；緣百仞之高木，攀窈嫋之長枝。背牢落之峻壑，臨不測之幽溪；尋柯條以宛轉，或捉腐而登危。若將頹而複著，紛嬴絀以陸離。或羣跳而電透，或瓜懸而瓠垂；上觸手而攫，下對足而登。至攀攬以狂接，覆縮臂而電赴；時遼落以蕭索，乍睥睨以容與。或蹂決以踐遊，又諮啖而攢聚；扶以扌陳陳椽，躡危臬而騰舞。忽湧逸而輕迅，羌難得而縷，同甘苦於人類，好哺糟而啜ㄤ。乃設酒於其側，竟爭飲而馳；頊陋句以迷醉，蒙眠睡而無知。暫拿鬃以糸契縛，遂纓絡以縻羈；歸鎖系於庭廄，觀者吸咽而忘疲。
詩
【陳蕭銓《夜猿啼詩》】桂月影才通，猿啼<辶向>入風；隔巖還嘯侶，臨潭自響空。掛藤疑取飲，吟枝似避弓；別有三聲淚，沾裳竟不窮。
異文
（以下嚴陸宋本異文）
《周書》曰：渠溲犬者，露犬也。能飛，食虎豹。《廣雅》曰：殷虞、晉獒、楚茹黃、韓盧、宋鵲，並犬屬。《廣志》曰：狗有懸蹄尾之號。《山海經》曰：陰山有獸焉，其狀如狸，白首，其名天狗。又曰：犬如犬，青色，食人自頭始。又曰：金門之山有赤犬，名曰天犬，下則有兵。《雜五行書》曰：白犬虎文，畜之可致萬石。黑犬白耳，畜之令富貴。黑犬白足，宜子孫。白犬黃頭，家大吉。黃犬白尾，代有衣冠。黃犬白足，利人。《漢書》：高祖曰：“諸公知獵乎？為人逐獸者，狗也；指蹤示獸者，人也。”《史記》曰：蹠犬吠堯，堯非不仁，吠非其主。《西京雜記》曰：茂陵年少李亭，好馳駿狗逐獸；或以鷹鷂□兔，皆以為佳名。狗則有修毫、釐腱、白望、有曹之名。
事對
【兌象 鬥精】《易》曰：兌為狗。宋均曰：狗，鬥星之所生也。
【盧令 旅獒】《毛詩 國風》曰：盧令令，其人美且仁；盧重環，其人美且鬈。《尚書》曰：西旅獻獒，太保乃作旅獒。
【青 黃倉】《西京雜記》曰：楊萬年獵狗名青，直百金。《陳書》曰：張彪敗後，與妻楊氏去，唯所養一犬黃倉在前後，未嘗離。
【烏龍 赤虎】《搜神記》曰：會稽民張然養一狗甚快，名烏龍。《三國典略》曰：齊高緯以伏斯狗為赤虎。
【吠形 見首】《潛夫論》曰：一犬吠形，百犬吠聲。《呂氏春秋》曰：饑馬盈廄，歎然未見芻也；饑狗盈宮，歎然未見首也。見首與芻，動則不可禁。
【懸蹄 巨口】《說文》曰：犬，狗之有懸蹄者也。又曰：狡，少狗也。匈奴有膠犬，巨口而黑身。
【逐麋 搏兔】《史記》曰：逐麋之犬不顧兔。範睢說秦昭王曰：“夫以秦而治諸侯，譬如縱韓盧而搏蹇兔也。”
【狺狺 嗛崖々】《楚詞》曰：猛犬狺狺而迎吠兮，關梁閉而不通。《管子》曰：管仲將死，謂桓公曰：“有吠嗛崖々，旦夕，欲噬我股而不死也，君必去之。”言易牙豎貂必為亂也。
【黃耳 白蒼】《述異記》曰：陸機少時好獵。在吳，豪客獻快犬，名黃耳。機後仕洛，戲語犬曰：“我家絕無書，汝能馳往否？”犬搖尾作聲應之。機為書，盛以竹筒，系之犬頸。犬疾走向吳，其作答內竹筒內，仍馳還洛。郭緣生《述徵記》曰：古徐國宮人娠而生卵，棄之水濱。有犬名白蒼，銜而歸。俄而成人，遂為徐嗣君。
【梁鮑泉詩】可憐階下掩，飄浪逐風回；度簾拂羅幌，縈窗落梳臺。乍隨纖手去，還因插發來；客心屢看此，愁眉斂詎開。
【梁何遜《早梅詩》】兔園標物序，驚時即是梅；禦霜當露發，映雪擬寒開。枝橫卻月觀，花發淩風臺；知應早飄玉，故逐上林來。
【庾肩吾詩】窗梅朝始發，庭雪晚初消；折花牽遠樹，幽叢入細條。垂冰溜玉手，含刺冒春腰；遠道終南寄，馨香徒自消。
【陳陰鑒《雪梅詩》】春近寒雖轉，梅舒雪尚飄；從風還共落，照日不俱銷。葉開隨足影，花多助重條；今來漸異昨，向晚判勝朝。早知覓不見，真悔著衣單。
