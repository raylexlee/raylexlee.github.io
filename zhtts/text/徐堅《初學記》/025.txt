△卷二十五 器物部上
漏刻第一
敘事
梁《漏刻經》雲：漏刻之作，蓋肇於軒轅之日，宣乎夏商之代。《周官》曰：挈壺氏以水火守之，分以日夜。及冬，則以火爨鼎水而沸之，而沃之。（鄭玄注曰：冬水凍，故以火炊水沸以沃之，謂沃漏也。）梁《漏刻經》雲：至冬至，晝漏四十五刻。冬至之後日長，九日加一刻。以至夏至，晝漏六十五刻。夏至之後日短，九日減一刻。或秦之遺法，漢代施用。邯鄲《五經折疑》曰：漢制，又以先冬至三日晝。冬至後三日，晝漏四十五刻，夜五十五刻。先夏至三日晝，夏至後三日，晝漏六十五刻，夜三十五刻。元嘉《起居注》曰：以日出入定晝夜。冬至晝四十刻；夏至夜亦宜四十刻，夏至晝六十刻，冬至夜亦宜六十刻。春秋分，晝夜各五十刻。今減夜限，日出前，日入後，昏明際，各二刻半以益晝。夏至晝六十五刻，冬至晝四十五刻，二分晝五十五刻而已。張衡《漏水轉渾天儀制》曰：以銅為器，再疊差置，實以清水，下各開孔，以玉虯吐漏水入兩壺。右為夜，左為晝。殷夔《漏刻法》曰：為器三重，圓皆徑尺。差立於水輿踟躕之上，為金龍口吐水；轉注入踟躕經緯之中，蓋上鑄金為司辰，具衣冠，以兩手執箭。李蘭《漏刻法》曰：以銅為渴烏，以引器中水，於銀龍口中吐之。
事對
【權器 衡渠】李蘭《漏刻法》曰：以器貯水，以銅為渴烏，狀如鉤曲，以引器中水。於銀龍口中吐入權器，漏水一升，秤重一斤，時經一刻。殷夔《漏刻法》曰：漏水皆於器下為金龍口吐出，轉注入踟躕經緯之中，流於衡渠之下。
【流珠 把箭】李蘭《漏刻法》曰：以玉壺玉管流珠馬上賓士行漏。流珠者，水銀之別名。張衡《漏水轉渾天儀制》曰：以左手把箭，右手指刻，以別天時早晚。
【司辰 典刻】殷夔《漏刻法》曰：自午至子，亦五十刻。壺口上有蓋，其中天浮載箭出於蓋，蓋上鑄金為司辰。桓譚《新論》曰：餘為郎，典刻漏，燥濕寒溫轉異度，故有昏明晝夜，參以晷景。
【銅史 金徒】《晉起居注》曰：孝武太元十二年，有司奏儲宮初建，未有漏刻。參詳永安宮銅漏刻，置漏刻史。張衡《漏水轉渾天儀制》曰：鑄金銅仙人居左壺，為金胥徒居右壺。
【星史 金胥】《天文要集》曰：女史一星在柱下西北，女史轉漏動靜。金胥見金徒注。
【三鼓 一鐘】衛宏《漢舊儀》曰：立夏、立秋晝六十二刻，夏至晝六十五刻。夜漏不盡五刻，擊五鼓；夜漏不盡三刻，擊三鼓。酈善長《水經注》曰：洛陽金墉城東門，曰含春門；北有退門，城上西面列觀五十步，睥睨居屋置一鐘，以和漏鼓也。
【九日 五夜】司馬彪《續漢書》曰：霍融上言：“漏刻率九日增減一等，不與天相應。不如夏曆合晷景，刻漏四十八箭。”晷景為刻，少所違失。衛宏《漢舊儀》曰：五夜：甲夜，乙夜，丙夜，丁夜，戊夜。
賦
【晉陸士衡《漏刻賦》】寸管俯而陰陽效其誠，尺表仰而日月與之期，玄烏懸而八風以情應，玉衡立而天地不能欺。既窮神以盡化，又設漏以考時；爾乃挈金壺以南羅，藏幽水而北戢。擬洪殺於編鐘，顯卑高而為級；激懸泉以遠射，跨飛途而遙集。伏陰蟲以承波，吞恆流其如挹。是故來象神造，去猶鬼幻，口納胸吐，水無滯咽。形微獨{爾蟲}之緒，逝若乘天之電；偕四時以合最，指昏明乎無殿。夫其立體也簡，而效績也誠；其假物也粗，而致用也精。積水不過一鐘，導流不過一筵；而用天者因其敏，分地者賴其平，微聽者假其察，貞觀者借其明。信探賾之妙術，雖無神其若靈。
【梁鮑照《觀漏刻賦》】佩流歎於馳年，纓華思於芬月；結蘭苕於望楚，弄參差以歌越。撫凝肌於廷帶，監雕容於髡發。景有墜而易昏，憂無方而難歇；曆玉階而升奧，訪金壺之盈闕。觀騰波之吞瀉，視警箭之登沒；箭既沒而後登，波長瀉而弗歸。注沉穴而海漏，射懸途而電飛；堇戶牖而知天，掩雲霧而測暉。創百齡於纖隱，積千里於空微。
銘
【李尤《漏刻銘》】昔在先聖，配天垂則；仰釐七曜，俯順坤德。乃建日官，俾立漏刻；昏明既序，景曜不忒。唐命義和，敬授人時；懸象著明，帝以崇熙。季末不虔，德衰於茲；挈壺失節，刺流在詩。
【南齊陸亻垂新《漏刻銘》】夫自天觀象，昏旦之刻未分，治曆明時，盈縮之度無準。挈壺命氏，遠哉義用；揆景測辰，徼宮戒井。守以水火，分茲日夜。且今之官漏，出自會稽，漏水違方，導流乖則，六日無辨，五夜不分。於是俯察旁羅，登臺升庫，測於地四，參以天一，建武遺蠹，咸和餘舛。金筒方員之制，飛流吐納之規，雙律改經，一皆懲革，以考辰正晷，測表候陰。不謬圭撮，無乖黍累，又可以校運算之暌合，分天地之邪正，察四氣之盈虛，課六律之疏密。永世貽則，傳之無窮，赫矣煥乎，無得而稱也。乃詔小臣，為其銘。曰：一寒一暑，有明有晦；神道無跡，天工空代。乃置挈壺，是惟熙載；氣均衡石，晷正權概。世道交喪，禮術消亡；遽遷水火，爭倒衣裳。擊刀舛次，聚木乖方；爰究爰度，時惟我皇。方壺外次，員流內襲；洪殺殊等，高卑異級。靈虯承注，陰蟲吐翕；倏忽往來，鬼神出入。微若抽繭，逝若激電。耳不輟音，眼無流ツ；銅史司刻，金徒抱箭。合昏暮卷，螢莢晨生；尚辨天意，猶測地情。況我神造，通幽洞靈；配等皇極，為世作程。
帷幕第二
敘事
《釋名》曰：帷，圍也，以自障圍也。幕，幕絡也，在表之稱也。《說文》曰：在旁曰帷，在上曰幕。《廣雅》曰：帷幕，帳也。《歸藏》曰：昔女媧筮張雲幕而枚佔神明。《漢書》曰：秦起鹹陽而至雍，離宮三百，帷帳不移而具。《史記》曰：漢孝文帝所幸慎夫人，帷賬不得文繡，以示敦樸。王沉《魏書》曰：魏太祖雅性節儉，帷帳壞則補納。孫盛《晉陽秋》曰：晉武帝令曰：殿前及武帷，織成帷不須施也。又曰：穆帝皇太后設紗帷於太極殿。《儀禮》曰：國君與卿圖事，管人布幕於寢門外。
事對
【紫綃帷 青油幕】王子年《拾遺記》曰：吳王孫權趙夫人，善畫，巧妙無雙。權居昭陽宮倦暑，乃展紫綃之帷。夫人曰：“此不足貴。妾欲窮思慮，能使下綃帷而清風自入，視外無有蔽礙，列侍飄然自涼，若禦風而行。”沈約《宋書》曰：劉塢《與顏峻書》曰：朱修之，三代叛兵也。一朝居青油幕下，作謝宣明面孔向人。
【羅幃 紗幕】魏文帝《與繁欽書》曰：白日西逝，清風赴闈；羅帷徒，玄燭方微。王子年《拾遺記》曰：漢武帝李夫人死後，常思夢，命工人作李夫人形。或置於輕紗幕裡，婉若生時，帝大悅。
【錦帷 綈幕】《典略》曰：孔子反衛，見夫人在錦帷中。孔子北面稽首，夫人自帷中再拜。王子年《拾遺記》曰：漢武帝以珊瑚為牀，紫錦為帷。又，武帝好微行，於池傍遊宮，以漆為柱，鋪黑綈之幕，器服乘輿，皆尚黑色。
【運籌 撰曆】《史記》曰：漢六年正月，封功臣。張良未嘗有戰功，高祖曰：“運籌帷帳中，決勝千里外，子房功也。”劉歆《與揚子雲書》曰：蕭何造律，張蒼撰曆，皆成於帷幕，貢於王門。
【合疏縷 張綺羅】劉向《說苑》曰：晏子複於景公曰，且合升之鬥微，以滿倉廩；合疏縷之緯，以成帷幕。葛洪《神仙傳》曰：淮南八公詣淮南王安門，皆鬚眉皓素。王欲少者，八公皆成十五六童子。門吏以白安，聞之不及履，即出迎之，以登思仙之臺，張綺羅之幕，設象牙之席。
【然明誦 延年寢】《東觀漢記》曰：張奐，字然明，使匈奴。休屠及朔方烏桓並同反叛，遂燒度遼將軍門，列屯赤地，煙火相望。兵眾大恐，各欲亡去。奐安坐帷中，與弟子誦書，自若，軍士稍安。《漢書》曰：江都王劉延年為將，善綏禦士眾，寢止布幕而已。
詩
【南齊王融《詠幔詩》】幸得與珠綴，冪曆君之楹；月映不辭卷，風來輒自輕。每聚金爐氣，時駐玉琴聲；但願置樽酒，蘭缸當夜明。
屏風第三
敘事
《釋名》曰：屏風，障風也；在後，所依倚也。《禮記》曰：天子當而立。（鄭玄注雲：，屏風。）又曰：天子負，南鄉而立。（鄭玄注雲：負，為斧文屏風於戶牖之間。）《周官》曰：掌次設皇邸。（鄭玄注雲：邸，後板也。其屏風邸，染羽像鳳皇以為飾。）謝承《後漢書》曰：鄭弘為太尉時，舉第五倫為司空，班次在下。每正朔朝見，弘曲躬自卑。上問知其故，遂聽置雲母屏風，分隔其間，由此為故事。《魏志》曰：太祖平柳城，頒所獲器物。有素屏風，持以賜毛曰：“君有古人之風，故賜君古人之服。”《齊書》曰：襄陽盜發古塚，得玉屏風。吳均《齊春秋》曰：宜都王鏗，年十歲。與吉景曜商略先言往行，左右誤排丹瘤屏風倒壓背，色貌不異，言談不輟。王子年《拾遺記》曰：董偃設紫琉璃屏風。《西京雜記》曰：廣川王去疾發魏哀王塚，有石屏風。又，昭陽殿木畫屏風，如蜘蛛絲縷。
事對
【綠沉 白字】宋元嘉《起居注》曰：十六年，禦史中丞劉楨奏，風聞前廣川刺史韋朗，於廣州所作銀塗漆屏風二十三牀，又綠沉屏風一牀，請以見事追韋朗前所居官。王琰《宋春秋》曰：明帝性多忌諱，禁制迴避者數十百品。亦惡白字。屏風書古來名文，有白字，輒加改易；玄黃朱紫，隨宜代焉。
【雲母 火齊】《西京雜記》曰：趙飛燕為皇后，其女弟上遺雲母屏風，回風席，七華扇。《拾遺記》曰：董偃嘗臥延清之室，上設火齊屏風，列靈{麻賁}之燭。
【納妃二合 烈女四堵】《晉東宮舊事》曰：皇太子納妃，梳頭屏風二合四牒，織成地屏風十四牒，銅紐。劉向《七略別錄》曰：臣向與黃門侍郎歆所校《列女傳》，種類相從為七篇，以著禍福榮辱之效，是非得失之分，畫之於屏風四堵。
【孫亮鏤瑞 季龍畫仙】崔豹《古今注》曰：孫亮作琉璃屏風，鏤作瑞應圖一百二十種。陸《鄴中記》曰：石季龍作金鈿屈膝屏風，衣以白縑，畫義士、仙人、禽獸。
【畫如蛛絲 玉為龜甲】蛛絲見敘事。郭子橫《洞冥記》曰：上起神明臺，上有金牀象席，雜玉為龜甲屏風。
賦
【漢劉安《屏風賦》】惟斯屏風，出自幽谷；根深枝茂，號為喬木。孤性陋弱，畏金強族；移根易土，委伏溝瀆。飄搖危殆，靡安措足；思在蓬蒿，林有樸敕。然常無緣，悲愁酸毒；天啟我心，遭遇微祿。中郎繕理，收拾捐樸；大匠攻之，刻雕削斫。表雖剝裂，心實貞愨；等化器類，庇蔭尊屋。列在左右，近君頭足；賴蒙成濟，其恩弘篤。何惠施遇，分好沾渥；不逢仁人，永為枯木。
【漢芊勝《屏風賦》】屏風合匝。蔽我君王；重葩累繡，遝璧連璋。連以文錦，映以流黃；畫以古烈，昂昂。蕃後宜之，壽考無疆。
詩
【隋蕭愨《屏風詩》】秦皇臨碣石，漢帝幸明庭；非關重遊豫，直是愛長齡。讀記知州所，觀圖見嶽形；曉識仙人氣，夜辨少微星。服銀有祕術，蒸丹傳舊經；風搖百影樹，花落萬春亭。飛流近更白，叢竹遠彌青；逍遙保青暢，因持悅性情。
【周庾信《詠屏風詩》】高閣千尋跨，重簷百尺齊；雲度三分近，花飛一倍低。吹簫近白鶴，照鏡舞山雞；何勞愁日暮，未有夜烏啼。
【又詩】三危出鳳翼，九阪度龍鱗；路高山裡樹，雲低馬上人。應巖泉溜響，深谷鳥聲春；駐馬來相問，應知有姓秦。
銘
【李尤銘】舍則潛僻，用則設張；立必端直，處必廉方。雍閼風邪，霧露是抗；奉上蔽下，不失其常。
啟
【梁簡文帝《謝賚碧慮棋子屏風啟》】臣綱啟，宣詔王亻夭慧奉宣敕旨。垂賚碧慮棋子屏風二十牒，極班馬之巧，兼曹史之慮，均天臺之翠璧，雜水華之嘉名。使雲母之窗，慚其麗色；琉璃之扇，愧其含影。仰降聖慈，曲垂沾逮；喜逐恩來，聰同鳳舞。言因謝盡，更類三緘。不任銘荷之誠，謹奉啟謝以聞。謹啟。
簾第四
敘事
《釋名》曰：簾，廉也，自鄣蔽為廉恥也。《廣雅》雲：炎，兼也。揚雄《方言》曰：宋魏陳楚江淮之間，箔謂之{曲}，或謂之麴；自關而西謂之箔，南楚謂之蓬箔。《說文》曰：曲受物之形也。《西京雜記》曰：漢諸陵寢，皆以竹為簾，為水文及龍鳳像。《晉東宮舊事》曰：簾箔皆以青布緣純。謝綽《宋拾遺》曰：戴明寶歷朝寵倖，家累千金。大兒驕淫，為五色珠簾，明寶不能禁。《孫卿子》曰：局室蘆簾稿蓐，可以養形。
事對
【神屋白珠 靈閣翠羽】《漢武故事》曰：上起神屋，以白珠為簾箔，玳瑁押之，象牙為篾。《洞冥記》曰：漢武帝二十年，起招靈閣，翠羽鱗毫為簾。
【昭陽珠簾 明光玉箔】《西京雜記》曰：昭陽殿織珠為簾，風至則鳴，如金玉珠璣。《三秦記》曰：明光宮在漸臺西，以金玉珠璣為箔。
詩
【唐太宗文武皇帝《賦簾詩》】參差垂玉牖，舒捲映蘭宮；珠光搖素月，竹影亂清風。彩散銀鉤上，文斜桂戶中；唯當雜羅綺，相與媚房櫳。
【南齊虞炎《詠簾詩》】青軒明月時，紫殿秋風日；孔光暉，ㄙ曖映容質。清露依簷垂，蛸絲當戶密；褰開誰共臨，掩晦獨如失。
【隋盧思道《賦得珠簾詩》】鑒帷明欲斂，照檻色將晨；可憐疏複密，隱映當窗人。浮清帶遠吹，含光動細塵；落花時屢拂，會待玉階春。
牀第五
敘事
《釋名》曰：牀，裝也，所以自裝載也。揚雄《方言》曰：齊魯之間謂之簀，（牀板也。）陳楚之間或謂之笫。其槓，北燕、朝鮮之間謂之樹。自關而西，秦晉之間謂之槓，南楚之趙、東齊海岱之間謂之梓。其上板，衛之北郊，趙魏之間謂之牒。《廣雅》曰：棲謂之牀，浴牀謂之招。《說文》曰：牀，身之安也；簀，牀戔也；笫，牀簀也；槓，牀前木也。服虔《通俗文》曰：牀，三尺五曰榻板，獨坐曰秤，八尺曰牀。《天文集》曰：紫宮門外有天牀六星。《戰國策》曰：孟嘗君出行五國，至楚，獻象牙牀。《西京雜記》曰：武帝為七寶牀，設於桂宮。《晉東宮舊事》曰：皇太子納妃，有素柏局腳牀，八版牀，漆牀。《鄴中記》曰：石季龍禦牀，闢方三丈，有轉關牀，射鳥獸。《神仙傳》曰：衛叔卿入華山，上有紫雲鬱鬱，白玉為牀。《商子曰》：人主處匡牀之上，而天下大理。《燕書》曰：公孫鳳隱於昌黎九城，寢土牀。《宋書》：高祖嘗患體熱，有獻石牀，乃碎之，惡勞人也。
事對
【珊瑚 玳瑁】《漢武帝內傳》曰：武帝受西王母真形六甲靈飛十二事。帝盛以黃金幾，封以白玉函，以珊瑚為牀、紫錦為帷，安著柏梁臺上。《西京雜記》曰：韓嫣以玳瑁為牀。
【象牙 {鹿齊}角】象牙見敘事。《異物志》曰：{鹿齊}狼形似鹿，而角觸前向，入林則掛角，故恆在平淺草中。逐入林則得之。皮可作履襪；角正四據，南人因以作踞牀。
【六星 七寶】六星見敘事。魏收《後魏書》曰：韓武，字道威，除龍驤將軍，郢州刺史。嘗獻七寶牀，象牙席。
【坐穿 臥陷】皇甫謐《高士傳》曰：管甯，字幼安。自越海及歸，常自坐一木榻。積五十餘年，榻上當膝處皆穿。劉向《列仙傳》曰：修羊公在華陰山，石室中有懸石榻，其上盡穿陷也。
【神女金 仙人石】《馬明生別傳》曰：明生隨神女入室中，臥金牀玉機。酈善長《水經注》曰：夷水，右經石室南。村人駱都，小時到此室邊採蜜，見一仙人坐石牀上。
詩
【後樑宣帝《牀詩》】衡山白玉鏤，漢殿珊瑚支；踞膝申久坐，屢好為頻移。
【梁庾肩吾《詠胡牀應教詩》】傳名乃外域，入用信中京；足欹形已正，文斜體自平。臨堂對遠客，命旅誓初征；何如淄館下，淹留奉盛明。
銘
【李尤《臥牀銘》】體之所安，寢處和歡，夕惕敬慎，崇德遠奸。
席第六
敘事
《釋名》曰：席，釋也，可卷右釋也。《說文》曰：筵，竹蓆也。《三禮圖》曰：士蒲筵，長七尺，廣三尺三寸，無純。《周禮》曰：王府掌王之衽席，（衽席，簟席。）司几筵，掌五幾五席之名物。凡大朝覲，設莞席紛純，加繅席畫純，加次席黼純。諸侯祭祀，席蒲筵績純。（紛，白繡也；純，緣也；次，獸皮為席也；繅席，削蒲編以五采，若今合歡矣，畫謂雲氣也；次席，桃枝席，有次列成文。）《韓子》曰：夏禹為茵蔣席。《尚書》曰：成王將崩，牖間南向，敷重篾席黼純。（孔安國注：篾，桃枝竹也。）西序東向，敷重底席綴純。（底，華也。）東序西向，敷重豐席畫純。（豐，莞也。）西夾南向，敷重筍席玄紛純。（筍，竹也。）《漢書》：文帝莞蒲為席。《大魏諸州記》曰：鉅鹿，廣阿澤多葦，出細禦席，多雲母。《晉東宮舊事》曰：太子有獨坐龍鬚席，赤皮席，花席，經席。《史記》曰：古者封禪，席{艸租}皆。《漢舊儀》曰：祭天，紫壇紺席，六採綺席；祭嶽，白菅席。
事對
【五香 六採】《鄴中記》曰：石季龍作席，以金裹五香，雜以五采線，編蒲皮，緣之以錦六採，席所以祭天。見敘事。
【茅葭 蓍艾】周斐《汝南先賢傳》曰：鄭敬以茅葭為席，常隨杞柳之陰。皇甫謐《高士傳》曰：老萊子親沒，隱蒙山之陽。杞木為牀，蓍艾為席。
【碧蒲 白莞】《拾遺記》曰：周穆王時，西王母來，敷碧蒲之席，黃莞之薦。宋元嘉《起居注》曰：禦史中丞劉楨奏，風聞廣州刺史韋朗，於府州部所作新白莞席三百二十二領，請以見事，追韋朗前所居官。
【回風 半月】見屏風事對。《拾遺記》曰：蓐乘草高五尺，葉色紺，莖如金，形如半月之勢，亦曰半月草。無花無實，其質溫柔，可以為布為席。
【馮銘 張賦】馮衍《席前右銘》曰：修爾容貌，飾爾衣服，文之以辭，實之以德。《後右》曰：冠帶之貳，從容有常；威儀之華，惟德之英。張隱《文士傳》曰：張純與張儼、朱異俱少，往見驃騎將軍朱據。據聞三人才名，欲試之，告曰：“吾欲賦一物。”純乃賦席曰：“席為冬設，簟為夏施；揖讓而坐，君子攸宜。”
【黼繡純 鱗鳳飾】黼繡純見敘事。《拾遺記》曰：燕昭王設鱗文席，散荃蕪香。鱗文者，錯雜寶飾席為雲霧麟鳳者也。
【戴益五十 殷重八九】謝承《後漢書》曰：戴憑，字次仲，汝南郡舉明經，徵博士，拜郎中。正朝朝賀，帝令羣臣說經史，更相詰難。義有不通，轉奪其席，以益通者。憑重五十席。《殷氏家傳》曰：殷亮為博士講學大夫，諸儒論勝者賜席，亮坐八九重席。帝曰：“學不當如是耶。”
詩
【南齊謝詩】本生潮汐地，落景照參差；汀洲蔽杜若，幽渚奪江蘺。遇君時採擷，玉坐奉金卮；但願羅衣拂，無使素塵彌。
【梁柳惲詩】照日汀洲際，搖風淥潭側；雖無獨{爾蟲}絲，幸有青袍色。羅袖少輕塵，象牀多麗飾；願君蘭夜飲，佳人時宴息。
銘
【後漢李尤銘】施席接賓，士無愚賢；值時所有，何必芊肫。
【晉傅玄銘】銘席之左端曰：閒居勿極其歡。右端曰：寢處毋忘其患。左後曰：居其安無忘其危。右後曰：惑生於邪色，禍成於多言。
扇第七
敘事
揚雄《方言》曰：扇，自關而東謂之Ψ，自關而西謂之扇。《世本》曰：武王作た。崔豹《古今注》曰：舜廣開視聽，求賢人以自輔，作五明扇，漢公卿大夫皆用之，魏晉非乘輿不得用。又曰：殷高宗有ず雉之祥，服章多用翟羽，故有雉尾扇。周制以為王后夫人車服，輦車有た，即緝雉羽為扇，以鄣翳風塵也。漢乘輿服之，後以賜梁孝王。魏晉以來以為常，唯諸王皆得用之。《西京雜記》曰：天子夏設羽扇，冬則設繪扇。《晉東宮舊事》曰：皇太子初拜，供漆要扇、青竹扇、黃竹扇。納妃，同心扇三十，單竹扇二十。謝靈運《晉書》：孝武節奢飾，禁絹扇。
事對
【雉尾 鵲翅】雉尾見敘事。《拾遺記》曰：周昭王時，塗修國獻青鳳丹鵲，各一雌一雄。孟夏取鵲翅為扇，一名條融，一名反影。
【象牙 翟羽】象牙長丈餘，脫則深藏。作木牙易之，可作扇。翟羽見敘事。
【白羽 黃竹】裴啟《語林》曰：諸葛武侯持白羽扇，指麾三軍。黃竹見敘事。
【六角 二面】沈約《晉書》曰：王羲之在會稽山，見一老姥持十許六角竹扇。羲之因書扇，各作五字，語姥雲：“道是王右軍書字，索百錢。”《鄴中記》曰：石季龍作雲母五明金薄莫難扇，此一扇之名也。薄打純金如蟬翼，二面有漆畫列仙奇鳥異獸。其五明方中闢方三寸或五寸，隨扇大小，雲母帖其中，細縷縫其際，雖掩盡而彩色明澈，看之如謂可取，故名莫難也。季龍出時，以扇挾乘輿。
【五明 七華】五明見敘事。《西京雜記》曰：趙飛燕為皇后，其女弟上遺七華之扇。
【白綺 綠沉】《班孟堅集》有白綺扇之賦。《鄴中記》曰：季龍出時，乘輿用桃枝扇。或綠沉色，或木蘭色，或紫紺色，或鬱金色。
【仲祖畫 逸少書】曹毗《扇贊序》曰：會稽王仲祖畫扇，為郭文舉見，命為贊。王羲之字逸少，見六角注。
賦
【晉陸士衡《羽扇賦》】彼淩霄之遼鳥，播鮮輝之輕茜；隱九皋以鳳鳴，遊芳田而龍見。醜靈龜而遠期，超長年而久眄；累懷璧於美羽，挫千歲乎一箭。委四體以受制，奏雙翅而為扇，則其布翮也。差洪細，秩長短，稠不逼，稀不簡。於是鏤巨獸之齒，裁奇木之幹；移圓根於新體，因天秩乎舊貫。鳥不能別其是非，人莫敢分其真贗，翮翩翩以微振，風<風>々以垂娩。妙自然以為言，故不積而能散。其在手也安，其應物也誠；其招風也利，其盡氣也平。混貴賤而一節，風無往而不清。
【梁江淹《扇上彩畫賦》】織素麗於白日，傳畫明於彩虹；洛陽之技極，江南之巧窮。故飾以赤野之玉，文以紫山之金；空青生蛾眉之陽，雌黃出れ塚之陰。丹石發王屋之岫，碧髓挺青峻之岑；粉則南陽鉛澤，墨則上黨松心。乃雜以為此扇，與君翳素女與玉琴。玉琴兮珠徽，素女兮錦衣，促織兮始鳴，秋蛾兮初飛。重曰：碧臺寂兮無人，蔓丹草與朱塵；度俄然如一代，經半景若九春。命幸得為彩扇，出入玉帶與綺紳。
詩
【南齊邱巨源《詠七寶畫圖扇詩》】妙縞貴東夏，巧技出吳；裁狀白玉璧，縫似明月輪。表裡鏤七寶，中銜駭雞珍；畫作景山樹，圖為河洛神。來延揮握玩，入與釧親；生風長袖際，晞華紅粉津。倩ツ迎驕意，隱映含歌人；時移務忘故，節改競存心。眷情隨象簟，舒心謝錦茵；厭歇何足道，敬哉先後晨。
【梁何遜《詠扇詩》】如信非玷，學月且為輪；機杼蘼蕪妾，裁縫篋笥人。搖風入素手，招曲掩丹脣；羅袖幸時拂，微芳聊可因。
【陳周弘正《詠班竹掩團扇詩》】齊紈將楚竹，從來本相遠；將申湘女悲，宜並班姬怨。
贊
【宋謝惠連《白羽扇贊》】惟茲白羽，體此皎潔；涼齊清風，素同冰雪。其儀可貴，是用玩悅；揮之襟袖，以禦炎熱。
【王獻之《桃葉團扇歌》】七寶畫團扇，粲爛明月光；與郎卻暄暑，相憶莫相忘。
頌
【劉臻妻《五時畫扇頌》】炎後飛軌，引曜丹逵；蕤賓應律，融精協曦。五象列位，品物以垂；兌降素獸，震升青螭。日月澄暉，仙童來儀；仰憩翠巖，俯映蘭池。靈柯幽藹，卉木參差；如山之壽，如松之猗。永錫難老，與時推移。
啟
【梁簡文帝《謝賚扇啟》】臣綱啟，傳詔饒僧明奉宣敕旨。垂賚細綾大文畫柳蟬山扇一柄，文筠析縷，香發海檀，肅肅清風。即令象簟非貴，依依散彩，便覺夏室含霜。飲露青蜩，應三伏之修景；羣飛黃雀，送六月之南風。蔽日垂陰，薰澤慚採，浮涼滌暑，蘋末愧吹。聖人造物之巧，俯萃庸薄；王府好玩之恩，於茲下被。頂戴曲私，伏增欣躍。謹奉啟事謝聞。謹啟。
香爐第八
敘事
盧諶《祭法》曰：香爐，四時祠，坐側皆置。徐爰《家儀》曰：婚迎，車前用銅香爐二。《漢官典職》曰：漢尚書郎，給端正侍女史二人。潔衣服，執香爐，燒燻，從入臺中。《晉東宮舊事》曰：太子初拜，有銅博山香爐一枚。《鄴中記》曰：石季龍冬月為複帳，四角安純金銀鑿鏤香爐。（傅先生《南嶽記》曰：衡山芝崗石室，有瓦香爐。）王琰《冥祥記》曰：費崇先少信佛法，常以鵲尾香爐置膝前。習鑒齒《襄陽記》曰：劉季和性愛香。直宮，嘗上廁，過香爐上。
事對
【銀塗 金鏤】《晉東宮舊事》曰：泰元二十二年，皇太子納妃王氏，有銀塗博山連盤三升，香爐二。金鏤見敘事。
【四周 九層】《西京雜記》曰：長安巧手丁諼者，作臥褥香爐，一名被中香爐。本出房風，為機環轉之者，運四周。又曰：丁諼作九層博山香爐，鏤以奇禽怪獸，皆自然能動。
賦
【梁昭明太子《銅博山香爐賦》】方夏鼎之瑰異，類山經之敘詭；制一器而備眾質，諒茲物之為侈。於時青女司寒，紅光翳景，吐圓舒於東嶽，匿丹曦於西嶺。翠帷已低，蘭膏未屏，爨松柏之火，焚蘭麝之芳；熒熒內曜，芬芬外揚，似慶雲之呈色，如景星之舒光。齊姬合歡而流ツ，燕女巧笑而蛾揚；劉公聞之見錫，粵女惹之留香。信名嘉而器美，永服玩於華堂。
【陳傅糸宰《博山香爐賦》】器象南山，香傳西國；丁諼巧鑄，兼資匠刻。麝火埋朱，蘭煙毀黑；結構危峯，橫羅雜樹。寒夜含暖，清宵吐霧；製作巧妙，獨稱珍淑。氣氛氳，長似春；隨風本勝千釀酒，散馥還如一碩人。
詩
【古詩《詠香爐詩》】四座且莫喧，願聽歌一言；請說銅爐器，崔嵬象南山。上枝似松柏，下根據銅盤；雕文各異類，離婁自相連。誰能為此器，公輸與魯班；朱火然其中，青煙其間。順風入君懷，四座莫不歡；香風難久居，空令蕙草殘。
【南齊劉繪《詠博山香爐詩》】參差鬱佳麗，合遝紛可憐；蔽虧千種樹，出沒萬重山。上鏤秦王子，駕鶴乘紫煙；下刻蟠龍勢，矯首半銜蓮。旁為伊水麗，芝蓋出巖間；複有漢遊女，拾羽弄餘妍。榮色何雜糅，縟繡更相鮮；ば或騰倚，林薄杳芊眠。掩華終不發，含燻未肯然；風生玉階樹，露湛曲池連。寒蟲飛夜室，秋雲沒曉天。
【梁沈約《和劉雍州繪博山香爐詩》】範金誠可則，ゼ思必良工；凝芳俟朱燎，先鑄首山銅。瑰姿信巖，倚態實珍瓏；峯嶝互相拒，巖岫杳無窮。赤松遊其上，斂足禦輕鴻；蛟螭盤其下，驤首ツ曾穹。嶺側多奇樹，或孤或複叢；巖間有佚女，垂袂似含風。飛若未已，虎視鬱餘雄；登山起重障，左右引絲桐。百和清夜吐，蘭煙四面充；如彼崇朝氣，觸石繞華嵩。
鏡第九
敘事
《廣雅》曰：鑒謂之鏡。《釋名》曰：鏡，景也，有光景也。《韓子》曰：古之人目短於自見，故以鏡觀面；智短於自知，故以道正己。鏡無見疵之罪，道無明過之惡。目失鏡則無以正鬚眉，身失道無以知迷惑。《呂氏春秋》曰：萬乘之主，人之阿亦甚矣；而無所鏡，其殘亡無日矣。孰當可鏡，其唯士人乎？鏡明己也功細，士明己也功大。《淮南子》曰：人舉其疵則怨人，鑒見其醜則善鑒。《申子》曰：豈不知鏡設精無為，而美惡自備矣。《莊子》曰：至人之用心也若鏡，不將不迎，應而不藏，故勝物而無憂傷。《淮南子》又曰：然宮人得戟，則以刈葵；盲者得鏡，則以蓋卮。盲者不可貽以鏡，亂主不可舉其疵。《尚書 帝命期》曰：桀失玉鏡，用其噬獸。（玉鏡喻清明之道，噬獸喻暴也。）《尚書考靈耀》曰：秦失金鏡，魚目入珠。（金鏡喻明道也。始皇，呂不韋子，言亂真也。）《文子》曰：夫鏡不設形，故能有形。《晉東宮舊事》曰：皇太子納妃，有著衣大鏡尺八寸，銀華小鏡一尺二寸，並衣紐自副，漆奩盛蓋銀華金薄鏡三，銀龍頭受福連花鈕鎖自副。
事對
【金錯 銀華】魏武帝上雜器物疏三十種，有尺二金錯鐵鏡一枚九寸。銀華小鏡見敘事。
【九寸 三尺】《劉振別傳》曰：以九寸明鏡照面視之，曰：“今日識己形，當令不忘，如此其神不散，疾患不入。”《鄴中記》曰：石季龍三臺及內宮中鏡，有徑二三尺者，有尺五寸者。
【百煉 四規】夏侯湛《抵疑》曰：百煉之鑒，剔鬚眉可數，而闢土不見太山。《抱樸子》曰：用明鏡九寸自照，有所思存，七日則見神仙，知千里外事也。明鏡或用一，或用二，謂之四規鏡。
【視鹿 照犬】《抱樸子》曰：昔張蓋踴及偶豪成二人，精思於蜀雲臺山石室中。忽有四人，黃絹單衣葛巾，往到其前，曰：“勞乎道士，辛苦幽隱。”於是二人顧視鏡中，乃鹿也。《續搜神記》曰：林慮山下有一亭，人每過此宿者，或病死。時有郅伯夷者，宿於此，明燭而坐。中夜忽有十餘人來，自共薄博。伯夷密以鏡照之，乃是羣犬。
【應語 寫形】王子年《拾遺記》曰：穆王時，沮渠國貢火齊鏡，人語則鏡中回應。陸機《與弟雲書》曰：仁壽殿前，有大方銅鏡，高五尺餘，廣三尺二寸。暗著庭中，向之便寫人形體。
【金薄 玉榮】金薄鏡見敘事。《東方朔傳》曰：玉之榮，石之精，表如日光，裡如眾星。兩人相睹相知情，此名為鏡也。
【珠光 石色】《孝經援神契》曰：神靈滋液，百寶用則璣鏡出。宋均注曰：大珠有光可為鏡。《拾遺記》曰：周穆王時，有如石之鏡。此石色白如月，照面如雪，謂之月鏡。
【玄錫粉 黃金繩】《淮南子》曰：明鏡之始型朦然，及粉之以玄錫，摩之以白旃，則鬚眉鬢毛，可得而察。蕭方等《三十國春秋》曰：慕容垂攻鄴，苻丕遣其從弟就請救，乃遺謝玄青銅鏡、黃金婉轉繩等，以之為信。
【仁壽殿 鹹陽宮】仁壽殿見寫形注。《西京雜記》曰：高祖初入鹹陽宮，有方鏡，廣四尺九寸，表裡有明。人來照之則倒見；以手掩心來，即腸胃五藏，曆然無礙。
【有引有致 無藏無執】《符子》曰：至人之道也如鏡，有明有照，有引有致。《賈誼子》曰：鏡儀而居，無藏無執，美惡必至，各得其當。
賦
【晉傅鹹《鏡賦》】順陰位於西裔，採秋金之剛精；醮祝融以致虔，命歐冶而是營。晞日月之光烈，儀厥象乎曜靈。不有心於好醜，而眾形其必詳；同實錄於良史，隨善惡而是彰。猗猗淑媛，峨峨後妃，眷春榮之零悴，懼玉顏之有衰；ツ清揚而自鏡，競崇誇以相暉。若乃雲髻亂於首，黛渝於色，設有乏於斯器兮，孰厥貌之能飾；與喑瞽而同昧兮，近有面而不識。君子知貌之不可以不飾，則內省而自箴；既見前而慮後，則祗畏於幽深；察明明之待瑩，則以此而洗心；睹日觀之有瑕，則稽訓於儒紳。夫然尚何厥容之有慢，而厥思之有淫。
【梁劉緩《照鏡賦》】夜籌已竭，曉鐘將絕；窗外明來，帷前影滅。荊王欲起，侍妾應還；前齋上幔，內閣除關。開屏易疊，捲簾攤設；搔頭斂髻，釵子縈鬟。階邊就水，盤中光映，訝宿粉之猶調，笑殘妝之不正。欲開奩而更飾，乃當窗而取鏡。臺本王宮氏姓溫，背後銘文宜子孫；四面回風若流水，勾欄<匚盍>匝似城門。分明似無礙，影前彌可愛；近來顏色不須紅，即時好眉猶約黛。
詩
【隋孔範《和陳主詠鏡詩》】虎賁愁興日，龍鏡覽顏時；懷恩未得報，空歎發如絲。
【隋李巨仁《賦得鏡詩》】魏宮知本姓，秦樓識舊名；鳳從臺上出，龍就匣中生。無波菱自動，不夜月恆明；非唯照佳麗，複得厭山精。
【周庾信《詠鏡詩》】玉匣聊開鏡，輕灰暫拭塵；光如一片水，影照兩邊人。月生無有桂，花開不逐春；試掛淮南竹，堪能見四鄰。
【梁簡文帝《詠鏡詩》】錙銖恆在側，誰言攬鏡稀；如冰不見水，似扇長含暉。全開玳瑁匣，並卷織成衣；脫入相如手，疑言趙璧歸。
銘
【後漢李尤《鏡銘》】鑄銅為鑒，整飾容顏；修爾法服，正爾衣冠。
鏡臺第十
敘事
魏武《雜物疏》曰：鏡臺出魏宮中，有純銀參帶鏡臺一，純銀七子貴人公主鏡臺四。《晉東宮舊事》曰：皇太子納妃，服用有玳瑁細漏鏡臺一。劉義慶《世說》曰：劉聰為玉鏡臺，溫嶠闢劉越石長史，北征得之。後娶姑女，下焉。宋元嘉《起居注》曰：韋朗為廣州刺史，作銅鏡臺一具。禦史中丞劉楨奏請以見事免朗所居官。
事對
【玳瑁 珊瑚】玳瑁見敘事。古詩曰：珊瑚佳鏡爛生光。
詩
【南齊謝《詠鏡臺詩》】玲瓏類丹楹，迢亭似玄闕；對鳳臨清水，垂龍掛明月。照粉拂紅妝，插花理雲發；玉顏徒自見，常畏君情歇。
【陳叔達《入闕詠空鏡臺詩》】即今裝飾廢，凋零衢路間；娥與明月，相共落關山。
舟第十一
敘事
《淮南子》曰：古人見木浮而知為舟。《周易》曰：刳木為舟，剡木為楫；舟楫之利，以濟不通，蓋取諸渙。《呂氏春秋》曰：虞句作舟。《物理論》曰：化狐作舟。《墨子》曰：巧亻垂作舟。《山海經》曰：番禺始作舟。束晰《發蒙記》曰：伯益作舟。《世本》曰：共鼓貨狄作舟，黃帝二臣也。揚雄《方言》曰：自關而東謂舟為船，自關而西或謂之舟。《說文》曰：舟言周流也，船言循也，循水而行也。其上屋曰廬，重室曰飛廬。又在其上曰雀室，言於中候望，若鳥雀之驚視也。總名船，曰艘。《廣雅》曰：吳曰め。李虔《通俗》曰：晉曰舶，埤蒼日，海中船曰良芻。《說文》曰：江中舟曰[B197]。《釋名》曰：上下重版曰艦，（四方施版以禦矢，如牢檻。）外狹而長曰艨沖。（以衝突敝舡。）二百斛曰ザ，三百斛曰艇。《西京雜記》曰：太液池有鳴鶴舟、容與舟、清廣舟、採菱舟、越女舟。《晉令》曰：水戰有飛□船、蒼隼船、先登船、飛鳥船。《晉宮閣記》曰：天泉池有紫宮舟、升進舟、曜陽舟、飛龍舟、射獵舟，靈芝池有鳴鶴舟、指南舟，舍利池有雲母舟、無極舟，都亭池有華泉舟、常安舟。
事對
【梁麗 吳周】《莊子》曰：梁麗可以沖城。司馬彪注雲：麗，小船也。張揖《埤蒼》曰：周，吳船也。
【沙棠舟 芙蓉艦】《山海經》曰：昆侖有沙棠木，食其實不溺，為木不沉。銘曰：安得沙棠木，剡以為舟船。蕭方等《三十國春秋》曰：盧循寇京邑，芙蓉艦千餘艘。
【潯陽[A14F] 博昌船】王智深《宋記》曰：司空劉彥範舉兵時，逆於湓裡潛作艦[A14F]。出潯陽，合於裝理，數晨之間，舟木大備。《漢書》曰：卜式願與博昌習船者死南越。
【翔鳳 飛龍】陶季直《京邦記》曰：《西巡記》曰：宋孝武度六合，龍舟翔鳳以下，三千四十五艘。舟航之盛，三代二京無比。飛龍舟事見敘事。
【首 鴨頭】《淮南子》曰：龍舟首。高誘注曰：，大鳥也，畫其象著船首。《吳志》曰：太傅諸葛恪制為鴨頭船。
【餘皇 太白】《左傳》曰：吳伐楚，獲餘皇以歸。杜預注曰：餘皇，舟也。《蜀王本記》曰：秦為太白船萬艘，欲以攻楚。注曰：太白，船名。
【馳馬 逐龍】崔豹《古今注》曰：孫權名小船為馳馬。《洞冥記》曰：露池西有昆雲池，方四百步，中有逐龍船。
【鴻毛 青翰】《洞冥記》曰：影娥池中有鴻毛舟。《說苑》曰：莊辛謂襄城君曰：“鄂君方泛舟於澌波之中，乘青翰之舟。”
【蒼隼 青雀】蒼隼見敘事。王隱《晉書》曰：陶侃擊蜀賊王真，真拘得侃青雀舟。
【五樓 三翼】《吳志》曰：曹公出濡須，孫權使董襲督五樓船住濡須口。《越絕書》曰：越為大翼、小翼、中翼為船軍戰。
【雲母 海同】雲母見敘事。周遷《輿服雜事》曰：其人慾輕行，則乘海同，合木船也。
【錦維 紼系】《吳書》曰：甘甯住止，常以繒錦維舟。去輒割棄，以示奢侈。《毛詩》曰：泛泛楊舟，紼縭維之。《爾雅》曰：紼，糸率也；縭，綏也。注：紼，大索也；綏，系也。
【鸚鵡 鴝鵒】《蜀王本記》曰：蜀王有鸚鵡舟。周遷《輿服雜事》曰：遠國朝貢，越海則有大船，一名鴝鵒，合木為槽。
賦
【西晉棗據《船賦》】伊河海之深廣兮，嗟綿邈而無垠；彼限隔而靡睹兮，此由茲而莫聞；雖後土之同載兮，實殊代而乖分。嘉聖王之神化兮，理通微而達幽；悼生民之隔塞兮，湣王教之不周。立成器以被用兮，因垂象以造舟；濟淩波之絕軌兮，越巨川之玄流。水無深而不渡兮，路無廣而不由；運重固之滯質，雖載沉而載浮。飄燕鼎於吳會，轉金石於洪濤；溯無涯之浩浩，不抑進而輟留。登楊侯之激浦兮，方鳳翔而龍遊；雖滔天而橫厲，長抱樂而無憂。乘流則逝，遇抵而停，受命若響，唯時而徵。不辭勞而惡動，不偷安而自寧；不貪財以徇功，不愛力而欲輕。豐儉隨乎品質，所勝任乎本形；雖不乘而常浮，雖涉險而必正。周遊曲折，動與時並，博載善施，心無所營。囊括品物，受辱含榮。唯載涉之所欲，混貴賤於一門；包涵通於道德，普納比乎乾坤。感斯用之卻廣，信人道之所存。
詩
【陳張正見《賦得雪映夜舟詩》】黃雲迷鳥路，白雪下鳧舟；分沙映冰浦，照鶴聚寒流。檣風吹影落，纜錦雜花浮；船梁若是桂，翻如月照秋。
【梁王筠《賦詠輕利舟詩》】君侯飾輕利，搖盪邁飛雲；淩波漾彩，泛水渙蛟文。電流已光絕，鳥逝複超羣；倏忽方千里，戀茲岐路分。
【梁元帝《船名詩》】天際浮□飛，三翼自相追；池邊白鵠舞，林深青雀歸。松澗流星影，桂窗斜月暉；思此無情極，高樓淚染衣。
銘
【後漢李尤《舟楫銘》】舟楫之利，譬猶輿馬；輦重曆遠，以濟天下。相風視波，窮究川野；安審懼慎，終無不可。
贊
【王叔元《舟贊》】致遠任重，各因所由；陸則騁車，水惟用舟。弱楫輕棹，利涉濟求；緬彼漁父，鼓清謳。
【謝靈運《侍泛舟贊》】泛盡兮遊蘭池，渚相委兮石參差；日隱雲兮月照林，風遼泠兮水漣漪。
車第十二
敘事
譙周《古史考》曰：黃帝作車，少昊時略加牛，禹時奚仲駕馬。《周禮》曰：玉輅，錫樊纓，十有再就。建太常十有二，ヵ以祀。（玉在馬曰輅。錫，錫馬當面盧，刻金為之，所謂鏤錫也。樊，謂今馬大帶也。此樊纓皆五色，採飾之。十有二，就太常九旗畫日月者。）金輅，鉤樊纓；九就，建大以賓，同姓以封。象輅，朱樊纓；七就，建大赤以朝，異姓以封。革輅，龍勒條纓，五就，建大白以即戎，以封四衛。木輅，前樊鵠纓，建大麾以田，以封藩國。沈約《宋書》曰：漢制，乘輿，金根安車立車，輪皆朱斑，黑轂兩轄，飛ぎ。以金薄繆龍輿倚較，靈文畫幡，文獸伏軾，龍首銜軛，鸞雀立衡，靈文畫轅，翠羽蓋黃裡，所謂黃屋也；金華施，末建旆旗，十二ヵ也；畫日月升龍，駕六黑馬，又加犛牛尾，大如鬥，置左馬軛上，所謂左纛也；其五色立車，五色安車，亦皆如之。太皇太后皇后法駕，乘重翟羽蓋金根車，加青交輅、青帷裳，雲靈畫轅，黃金塗五采。皇太子、皇子皆安車，朱斑輪，倚獸伏鹿軾，旅旗九ヵ，畫降龍。皇孫乘綠車。
事對
【遊環 副轄】《毛詩》曰：遊環脅驅，陰引沃續。劉熙《釋名》雲：遊環在服馬背上，參馬之外，轡貫之，遊移前卻無常處。蔡邕《獨斷》曰：乘輿之車，皆副轄者，施轄於外，乃複設轄者也。
【周輿 殷輅】《周禮》雲：有虞氏尚陶，夏後氏尚匠，殷尚梓，周尚輿。殷輅見《論語》。
【朱蘭 紫蓋】司馬彪《續漢書 輿服志》曰：小使車者，蘭輿皆朱赤轂，白蓋赤帷。從騶騎四十人，皆追捕考案有所敕取者之所乘也。魏收《後魏書》曰：安車，紫蓋朱裡，與公侯同。子男皁蓋青裡。
【步輿 臥輦】張敞《晉東宮舊事》曰：太子有步輿一。《鄴中記》曰：石季龍皇后出嵩，乘輅輦。或朱漆臥輦，以雲母代紗，內外四望，皆通徹也。
【青牛 白鹿】《關令內傳》曰：尹嘗登樓四望，見東極有紫氣西邁。喜曰：“應有聖人經過京邑。”果見老君乘青牛車來。葛洪《神仙傳》曰：沈義學道於蜀中，與妻共載，道逢白鹿車一乘。
【一器 六材】《周禮》曰：一器而工聚者車為多。司馬彪《續漢書 輿服志》曰：奚仲為車正，具物以時，六材皆良。
【珠輪 銅較】華核《馬賦》曰：“鞍緝裘，珠輪玉光。”許慎《說文》曰：較，車騎上曲銅鉤。
【皮軒 革輅】《漢官解詁》曰：太僕廄府，皮軒鸞旗。胡廣曰：“馬有廄，車有府。”皮軒，以虎皮為軒。《周禮》鄭玄注曰：革輅，免之以革而漆之。
【法陰陽 象日月】李尤《小車銘》曰：圓蓋象天，方輿則地；輪法陰陽，動不相離。《周禮》曰：輪輻三十，象日月也。
【黃金車 碧玉輦】《吳志》曰：初平中，童謠曰：“黃金車，班蘭耳，闔閶門，出天子。”王子年《拾遺記》曰：周穆王馭黃金碧玉之輦，從朝及暮，而窮宇宙之內遍焉。
【三寸轄 四尺】《淮南子》曰：夫車之所能轉千里者，以其要在三寸轄。《周禮》：度，國馬之，深四尺有七寸。田馬之深四尺。
【三雲輦 七香車】《真人王君內傳》曰：神人乘三雲之輦。魏武帝《與楊彪書》曰：今贈足下畫輪四望通七香車二乘。
【輪重牙 轅兩尾】董巴《輿服志》曰：乘輿金根車，五乘，輪皆朱班，重牙貳轂。張揖《埤蒼》曰：輕車轅兩尾。
【玳瑁廂 茱萸輞】周遷《輿服雜事》曰：五輅，兩箱之後，皆用玳瑁翅。注曰：，大鳥名，其羽關纖利，故車箱象之。石崇奴券曰：作車，當取大良白槐之輻，茱萸之輞。
賦
【後樑甄玄《成車賦》】鑄金磨玉之麗，凝土剡木之奇；體眾術而特妙，未若作車而載馳。爾其車也，名稱合於星辰，圓方象乎天地。夏言以庸之服，周曰聚焉之器；制度不以陋移，規矩不以飾異。古今貴其同軌，華夷獲其兼利。爾其利也，天子以郊祀田伐，諸侯以朝聘會盟，庶人以商農工賈，夷狄以致蓄遷生。爾其作也，均輕重而攻材，正陰陽而斫木，既中正而合剖，亦面勢而審曲；候離婁之督繩，須公輸而削墨，布骸服之有定，施爪牙之不忒。既涉用於牛馬，亦受名於羊鹿。爾其容也，侔蓋樹之獨立，似高雲之出，獨映水也。如舞鸞之對鏡，眾行陸也，若翔鴻之赴遠，聽長響之轔轔，望遙儀之婉婉，信有美兮宜比興，徒欲貌兮不能辨。及其駕也，堅珊瑚之駐，引絕羣之駭，既絲引之縈頭，亦銅鉤而瑩角；始向軛而龍轉，就入轅而獸躍；或鼽<鼻>而鳴鼻，或參差而動腳。咆哮歇轉，鬱快隕閣，見輪陰之翻亂，視帶影之飛泊。及其乘也，或方夏虐暑，炎氣烈，浮動以來風，輕紗飛而去熱，纖埃著而即墜，煩氣沖而受歇；或固陰Ё寒，祁嚴凜厲，複帷下而前屏，重と垂而後蔽，霜露侵而靡及，風飆激而不戾；或油□雨霈，中逵半恢，宏宇宙而雷奔，杼軸割而去衍，被洪流染而自落，散水湔而不沾雲。
詩
【梁孝元帝《車名詩》】長墟帶江轉，連甍映日分；佳人坐椒屋，接膝對蘭薰。繞砌縈流水，邊梁圖畫雲；錦色懸殊眾，衣香遙出羣。日暮輕帷下，黃金妄贈君。
銘
【後漢馬衍《車銘》】乘車心護輪，治國必愛民；車無輪安處，國無民誰與。
【後漢崔る《車右銘》】擇禦蔔右，採德用良；詢納耆老，於我是匡。惟賢是師，惟道是式；箴闕旋賁，內顧自敕。匪望其度，匪愆其則；越戒敦儉，禮以華國。
【後漢李尤《小車銘》】圓蓋象天，方輿則地輪。法陰，陽動不相離。合之兼噓，疏達開通；兩輜鄣邪，尊卑是從。︷兒之用，信義所同。
燈第十三
敘事
呂靜《韻集》曰：燈，無足曰燈，有足曰錠。《西京雜記》曰：漢高祖入鹹陽宮，秦有青玉五枝燈，高七尺五寸。下作蟠螭，口銜燈，然則鱗甲皆動，煥炳若列星盈盈焉。又曰：長安巧工丁諼作恆滿燈，九龍五鳳，雜以芙蓉連藕之奇。王朗《秦故事》曰：百華燈樹，正月朔朝賀，殿下設於三階之間。端門外設三尺、五尺燈，月照星明，雖夜猶晝。張敞《東宮舊事》曰：太子有銅駝頭燈、銅倚燈。納妃，有金塗四尺長燈，銀塗二尺連盤短燈。《拾遺記》曰：海人乘霞舟，以雕囊盛數升龍膏，獻燕昭王。王坐通雲之堂，（亦曰通霞臺。）然龍膏為燈火，色曜百里，煙色如丹。《洞冥記》曰：漢武帝然芳苡燈於閣上，光色紫。有白鳳黑冠，黑龍足，來戲於閣。又曰：丹豹髓，白鳳膏，磨青錫為屑，以淳蘇油和之，照於神壇。夜暴雨，火光不滅。以麟須拂拂霜蛾赴燈者，芳苡草出奔盧國，霜蛾如蜂。《淮南子 萬畢術》曰：取亢脂為燈，置水中，即見諸物。
事對
【豹髓 龍膏】並見敘事。
【駝頭 鳳腦】駝頭見敘事。《拾遺記》曰：周穆王設常生之燈以自照，烈蟠龍膏之燭，遍於宮內。行有鳳腦之燈，水荷以蓋其上。
【芳苡 蘭膏】芳苡見敘事。《楚辭》曰：娛酒不廢沉日夜，蘭膏明燭華銅錯。
【銅倚 玉枝】並見敘事。
【葛籠 荷蓋】沈約《宋書》曰：高祖清簡寡慾，牀頭有土障，壁上有葛燈籠。荷蓋見鳳腦注。
【百枝 九光】傅玄《朝會賦》曰：華燈若乎火樹，熾百枝之煌煌。《漢武帝內傳》曰：西王母遣使謂帝曰：“七月七日，我當暫來。”帝至日掃除宮內，然九光之燈。
【亢脂 鳳膏】並見敘事。
【恆滿 常生】並見前。
賦
【周庾信《燈賦》】九龍將瞑，三爵行棲，瓊鉤半上，弱木全低；窗藏明於粉壁，柳助暗於蘭閨。翡翠珠被，流蘇羽帳；舒屈膝之屏風，掩芙蓉之行障，卷衣秦後之牀，送枕荊臺之上。乃有百枝同樹，四照連盤，香添然蜜，氣雜燒蘭，燼長宵久，光青夜寒，秀華掩映，亢膏照灼；動鱗甲於鯨魚，焰光芒於鳴鶴；蛾飄則碎花亂下，風起則流星細落。況複上蘭深夜，中山醑清，楚妃留客，韓娥合聲；低歌著節，遊弦絕鳴，輝輝朱燼，焰焰紅榮。乍九光而連彩，或雙花而並明。寄言蘇季子，應知餘照情。
【梁江淹《燈賦》】淮南王，信自華，命綵女，餌丹砂，學鳳音。紫霞沒，白日沉，掛明燈，散玄陰。顧謂小山儒士，斯可賦乎？於是泛瑟而言曰：若大王之燈者，銅華金擎，錯質鏤形；碧為雲氣，玉為仙靈；雙流百枝，豔帳充庭。照錦地之文席，映繡柱之鳴箏；恣靈修之浩蕩，心何疑而永平。茲侯服之誇誕，而處士所莫營。若庶人燈者，非銀非珠，無藻無縟；心不貴麗，器窮於樸。是以露冷帷幔，風結羅紈；螢已引桂，蛾欲辭蘭。秋夜如歲，秋情若絲；怨此懷抱，傷此秋期，必然打坐歎，欲說忘辭。至夫霜封園橘，冰裂池蓀；雲雪無際，河海方昏。冬膏既凝，冬箭未度；ぉ連冬心，寂曆冬暮。亦複朱燈空明，但為君故。
詩
【隋江總《三善殿夜望山燈詩》】百花疑吐夜，四照似含春；的的連星出，亭亭向月新。採珠非合浦，贈佩異江濱；若在扶桑路，堪言並日輪。
【梁範靖妻沈氏《詠燈詩》】綺筵日已暮，羅帷月未歸；開花散鶴彩，含光出九微。風軒動丹焰，水宇澹清輝；不吝輕蛾繞，唯恐曉蠅飛。
【梁紀少瑜《詠殘燈詩》】殘燈猶未滅，將盡更揚輝；唯餘一兩焰，裁得解羅衣。
【南齊謝《詠燈詩》】發翠斜溪裡，蓄寶宕山峯；抽莖類仙掌，銜光似燭龍。飛蛾再三繞，輕花四五重；孤對相思夕，空照無衣縫。
銘
【後漢李尤《金羊燈銘》】賢哲勉務，唯日不足；金羊載曜，作明以續。
【傅玄《燈銘》】晃晃華燈，含滋炳靈；素膏流液，玄炷亭亭。丹水揚輝，飛景蘭亭。
燭第十四
敘事
《周禮》曰：凡邦大事，司ピ氏共賁燭，（麻燭也。一雲大燭。）祭祀共明燭。（以燧取明火於日。）《儀禮》曰：燕則庶子執燭於阼階上，司宮執燭於西階上，甸人執大燭於庭，閽人為燭於門外。凡燭至，起。（異晝夜。）《禮記》曰：燭不見跋。（跋，本也。燭盡則去之為嫌，若燼多有厭倦。）陸士衡《毛詩草木疏》曰：木蓼搗為燭，明如胡麻燭。《後魏書》曰：世祖南伐，劉義恭獻蠟燭。《世說》曰：石季倫以蠟燭炊。
事對
【照壁 映書】《戰國策》曰：甘茂去秦之齊，出關遇蘇季子，曰：“江上夜女有家貧無燭者，夜女相與欲去之？”無燭者曰：“妾以無燭之故，常先至，獨掃室布席，何愛東壁之照壁者？”《西京雜記》曰：匡衡勤學而無燭。鄰舍有燭光，穿壁引其光，以書映而讀之。
【絕纓 陳席】司馬彪《戰略》曰：楚莊王賜羣臣酒。日暮燭滅，有引美人衣者。美人援絕其冠纓，告王。王曰：“人醉失禮，奈何欲顯婦人之節而辱士乎？”乃命曰：“羣臣皆絕去冠纓，然後上燭。”劉向《列女傳》曰：齊女徐吾者，東海上貧婦人，嘗與鄰人李吾合燭夜績。李吾曰：“徐吾燭數不屬，請無夜績。”徐吾曰：“妾以貧故，起常見先，臥常在後，灑掃陳席，以待來者。今益一人，燭不為益明；去一人，燭不為益暗，何愛東壁之餘光？”
【益明 坐暗】王符《潛夫論》曰：隅燭之施，明於幽室也。前燭則盡照矣，後燭而益明，二者相因，以成大光。謝承《後漢書》曰：巴祗為揚州刺史，與客坐暗中，不然官燭。
【美女戴 飛蟲赴】《地鏡圖》曰：見美女戴燭行，從其出處有玉矣。《抱樸子》曰：夫明燭宵舉，則飛蟲羣赴。
【武王晨舉 少翁夜張】王充《論衡》曰：武王伐商，兵至牧野，晨舉脂燭，權掩不備。《漢武故事》曰：上所幸李夫人死，上甚思悼之。齊人少翁言能致其神，乃夜張明燭，上居他帳中，遙望見李夫人，不得就視。
賦
【梁簡文帝《對燭賦》】雲母窗中合花氈，茱萸幔裡鋪錦筵；照夜明珠且莫取，金羊燈火不須然。下弦三更未有月，中夜繁星徒依天；於是掛同心之明燭，施雕金之麗盤。眠龍傍繞，倒鳳雙安；轉辟邪而取正，推欞窗而畏寬。綠炬懷翠，朱燭含丹；豹脂宜火，牛耐寒。銅芝抱帶複纏柯，金藕相縈共吐荷；視橫芒之昭曜，見蜜淚之蹉跎。渭覺流珠走，熟視絳花多；宵深色麗，焰動風過。夜久唯煩鋏，天寒不畏蛾菖蒲傳酒座欲闌，碧玉舞罷羅衣單。影度臨長枕，煙生向果盤；回照金屏裡，脈脈兩相看。
【周庾信《對燭賦》】龍沙雁塞甲應寒，天山月沒客衣單；燈前桁衣疑不亮，月下穿針覺最難。刺取燈花持桂燭，還卻燈檠下燭盤；鑄鳳銜蓮，圖龍並眠。燼高疑數翦，心濕暫難然；銅荷承淚蠟，鐵鋏染浮煙。本知雪光能映紙，複訝燈花今得錢。蓮帳寒檠窗拂曙，筠籠燻火香盈絮。傍垂細溜，上繞飛蛾；光清寒入，焰暗風過。楚人纓脫盡，燕君書誤多。夜風吹，香氣隨，鬱金苑，芙蓉池；秦皇辟惡不足道，漢武胡香何物奇。晚星沒，芳蕪歇，還持照夜遊，詎減西園月。
詩
【梁王筠《詠蠟燭詩》】執燭引佳期，流影度單帷；通朧別繡被，依稀見蛾眉。莢明不足貴，ㄡ燼豈為疑；所恐恩情改，照君尋覆棋。
【梁劉孝綽《賦照棋燭詩》】南皮弦吹罷，終奕且留賓；日下房櫳暗，華燭命佳人。側光全照局，回花半隱身；莫辭纖手倦，羞令夜向晨。
【唐太宗文皇帝《詠燭詩》】焰聽風不動，花開不待春；鎮下千行淚，非是為思人。
【又詩曰】九龍蟠焰動，四照逐花生；即此流高殿，堪持待月明。
啟
【劉孝儀《謝女出門官賜紋絹燭啟》】孝儀啟左右，袁文成奉宜旨。宜知臣私營發遣，垂賜紋絹二十疋，燭二十挺。臣家本貧敝，事多蹇缺，桓室金縷，本非所宜。孟姬作具，猶若未周，殊澤曲臨，珍華兼重，制為美服，雙綺易儔。秉而不息，三夜有待。臣名品卑末，事隔榮賜，慈渥之墜，實見因心。小人賤微，豈能勝報不忘云云。
煙第十五
敘事
《淮南子》曰：冬至，甲子受制木用事，火煙青七十二日。戊子受制土用事，火煙黃七十二日。庚子受制金用事，火煙白七十二日。丙子受制火用事，火煙赤七十二日。壬子受制水用事，火煙黑七十二日。《列仙傳》曰：昔神人過甯封人，為其掌火，能出五色煙。教其積薪自燒，隨煙上下。（封人，黃帝時陶正。）《周禮》：蟈氏掌去龜黽，焚牡{艸鞠}，以灰灑之則死，以其煙被之則活，凡水蟲無聲。《晉書》曰：苻堅之將亂也，關中土然無火，而煙氣大起，方數十里，月餘不滅。後為慕容沖所滅。《後魏書》曰：慕容超之將亡也，南郊柴燎，焰起而煙不出。靈臺令張光告人曰：“火盛煙滅，國其亡乎。”《拾遺記》曰：晉文公焚林以求介子推，有白鴉繞煙而噪，或集介子之側，火不能焚。晉人嘉之，為立臺，號曰思煙。又曰：員嶠山西有星池，出爛石，常浮於水。色紅質虛，似肺；燒之，香聞數百里；煙氣昇天，則成香雲；雲遍則成香雨。
事對
【火含 水滅】顏延之《連珠》曰：火含煙而煙妨火，桂懷蠹而蠹殘桂；然火勝則煙滅，蠹壯則桂折。《漢書》曰：漢元帝時，有童謠曰：“井水溢，滅竈煙；灌玉堂，流金門。”
【噪鴉 去黽】並見敘事。
【張天 連雲】沈約《宋書》曰：桓玄使桓謙屯東陵口，卞範之屯覆舟山西，高祖躬先士卒以奔之。東北風急，因命縱火。煙漲天，謙等諸軍，一時土崩。劉向《燻爐銘》曰：中有蘭麝，朱火青煙；蔚術四塞，上連青□。
【五色 四合】《許邁列傳》曰：邁少名映，有道術，高平閻慶就映受業。慶方去，映為燒香，五色煙出，映亦去，莫知所在。潘尼《火賦》曰：玄煙四合，雲蒸霧萃。
詩
【梁簡文帝《煙詩》】浮空覆雜影，含樹密花藤；乍如落霞發，頗類巫雲登。映光飛百仞，從風散九層；欲持翡翠色，時出鯨魚燈。
【陳張正見《浦狹村煙度詩》】茅蘭夾兩岸，野燎燭中川；村長含夜影，水狹度浮煙。收光暗鳥弋，分火照漁船；山人不炊桂，樵華幸共然。
火第十六
敘事
譙周《古史考》曰：古者茹毛飲血。燧人初作燧火，人始燔炙。《元命苞》曰：火之為言委隨也，故其立字，人散子者為火。《說文》曰：，蒸火也；煨，盆中火也；，火飛也；龠，火光也。《左傳》曰：人火曰火，天火曰災。《春秋繁露》曰：若人君惑於讒邪，內離骨肉，外疏忠臣，咎及於火則大旱，必有火災。《春秋潛潭巴》曰：火從井出，有賢士從人起。（火明，賢者象。賢者屈滯，象從井出。）《周易》曰：火在天上，大有。君子以遏惡揚善，順天休命。又《春秋繁露》曰：若火不炎上，秋多電，由王者視不明也。《國語》曰：火焚其彝器，子孫為疑，由王者篾棄五則。（則，常也。）《風俗通》曰：夫火者南方陽，光輝為明。聖人向之而治，取其象也。
事對
【化雀 流烏】魚豢《典略》曰：秦伯出獵，至於鹹陽，有大鳥流下，化為白雀，銜綠丹書，集於公車。《史記》曰：武王既渡河，有火自上複下，至於王屋，流為鳥，其色赤。
【外照 內陰】湛方生論曰：俗之談者，以為火外照無納影之能，內鑒無朗暗之功。張隱《文士傳》曰：離火陰居內，故鑒之可映。
【焚芝 爨柘】《抱樸子》曰：慮巫山之失火，恐芝艾之井焚。《淮南子》曰：夏爨柘燧火，冬爨松燧火。
【登庫 構祠】《左傳》曰：宋衛陳鄭皆火，梓慎登大庭氏之庫以望之。《漢書》：陳勝、吳廣聚祠中，夜構火狐鳴，呼曰：“大楚興，陳勝王，是也。”
【束 徙薪】《漢書》曰：蒯通曰：臣之裡婦，與諸母相善。夜亡肉，姑以為婦盜，遣之。裡母即束請火亡肉家，曰：“昨夜犬得肉，鬥相殺，請火以埋之。”桓譚《新論傳》曰：託言淳于髡至鄰家，見其竈突直，而積薪在旁，謂曰：“此有火災。”即更為曲突而遠徙其薪。
【光戟 生矛】沈約《宋書》曰：晉惠帝永興元年，成都王伐長沙，每夜戈戟鋒有火光，如懸燭。《漢書》曰：車師後王姑句家，矛端生火。其妻敗訾陬謂姑句曰：“矛端生火，此兵氣也。”
【蔽窗 塗隙】魏收《後魏書》曰：祖瑩好學，以晝繼夜，父母恐其成疾，禁之。後燃火讀書，以衣被蔽塞窗戶，恐人所覺。《韓子》曰：丈人之慎火也，塗其隙；白圭之行堤也，塞其穴。故丈人無火難，白圭無水患。
【連雞 結牛】何法盛《晉中興書》曰：殷浩北伐，江攸為長史。攸取數百雞，以長繩連腳，皆系火。一時丘放，飛過塹，集於羌營，火皆燃。《史記》曰：騎劫攻即墨，田單取牛千頭，縛矛其角，結火其尾，穿城而出，壯士隨牛後出。火明，所觸輒死。
【珠扡 荷厭】《國語》曰：楚王孫圉聘於晉，謂趙簡子曰：“珠足以扡火災則寶之。”沈約《宋書》曰：殿屋之為圓泉方井兼荷華者，以厭火祥。
【焰焰 烈烈】《尚書》曰：無若火始焰焰，厥攸灼，敘弗其絕。《詩》曰：如火烈烈，則莫我敢遏。
【泥中 水上】魏收《後魏書》曰：張天錫時，有火燃於泥中。《周易》曰：火在水上，未濟。
【臨邛井 神邱穴】劉敬叔《異苑》曰：臨邛有火井。《括地圖》曰：神邱有火穴，光照千里。
【延北閣 越東家】範曄《後漢書》曰：章帝時，新平王家失火，延及北閣後殿。崔鴻《前趙錄》曰：劉殷曾祖母柩在殯。西鄰失火，風飆甚盛，殷夫婦叩殯，火災遂越燒東家。
賦
【西晉潘尼《火賦》】形生於未兆，聲發於無象；尋之不得其根，聽之不聞其響；來則莫見其跡，去則不知其往。似大道之未離，而元氣之灝氵養。故能博贍羣生，資育萬類；盛而不暴，施而不費；其變無方，其用不匱。鑽燧造火，陶冶羣形；協和五味，革變腥；酒醴烹飪，於斯獲成。及至焚野燎原，埏火赫戲；林木折拉，砂粒煎糜；騰光絕覽，雲散霓披。遂乃沖風激揚，炎光奔逸，玄煙四合，雲蒸霧萃。山陵為之崩陀，川澤為之湧沸。去若風驅，疾如電逝；蕭條長空，野無孑遺；無隰不灰，無不斃。榛蕪既除，九野謐清；蕩枝瘁於凜秋，候來春而改生。其揚聲發怒，則雷電之威也；明照遠鑒，則日月之暉也；甄陶品物，則造化之制也；濟育羣生，則天地之惠也。是以上聖人擬火以制禮，鄭僑據猛以立政；功用關乎古今，勳績著乎百姓。
【戴逵《流火賦》】火憑薪以傳焰，人資氣以享年；苟薪氣之有竭，何年焰之恆延。
文
【晉成公綏《戒火文》】餘家遭火，屋宇焚盡，器用廓然，乃造於四鄰，以為戒火文。曰：經籍為灰，篇章為炭。
論
【朱玄《微火不熱論》】朱先生遊於河洛之間，將舍逆旅，遇逆旅之火，有主人翁夷焉。先生褰裳下車，環而窺之，則喘喘然死矣。先生曰：“嘻！火之盛物，一至此哉？”弟子孔琨進曰：“異哉先生之談也。夫火之然，在羣形則焚燎消鑠，在肌膚則灼爛湮滅，奚言物之盛矣。”
異文 火
（以下嚴陸宋本異文）
事對
【燎原 炎上】《書》曰：若火之燎於原，不可向邇。《書》又曰：五行，二曰火。火曰炎上。
【化雀 流烏】魚豢《典略》曰：泰伯出獵，至於鹹陽，有大鳥流下，化為白雀，銜綠丹書，集於公車。《史記》曰：武王既渡河，有火自上複下，至於王屋，流為烏。
【鑽燧 生雲】《管子》曰：黃帝鑽燧出火，以熟葷臊。《淮南子》曰：練土生木，練木生火，練火生雲，練雲生水，練水生土。
【練木 消金】練木見上。《淮南子》曰：火則水滅之，金堅則火消之。
【夏焚 冬燥】《禮》曰：季夏出火，為焚也。《淮南子》曰：陽氣、夏陰氣為水。水勝，故夏至濕；火勝，故冬至燥。
【紀物 名官】《尚書 大傳》曰：燧皇以火紀物。《左傳》曰：郯子以火紀，故為火師而火名。
【甯封 閼伯】《列仙傳》曰：甯封子，黃帝陶正，掌火，能作五色煙。《左傳》曰：陶唐氏之火正閼伯，居商丘，以火紀時。
【槁竹 老槐】《淮南子》曰：槁竹有火，弗鑽不然。又曰：老槐生火，久血為，人弗怪也。
【熒臺 然石】《郡國志》曰：連渾府遙火山，有火井，深不可見底。炎氣上升，若微電。以草爨之則煙火發，名曰熒臺。王子年《拾遺記》曰：宛渠之民，泛黑水而至，對始皇曰：“臣之國夜琢然石，以代日光。此石出於然山，其土石皆自光明。鑽斬皆火出，大如慄則輝耀一室。”
【徙薪 焚荻】《漢書》曰：初，霍氏奢侈。茂陵徐福言其太甚，三上書，輒報罷。後霍氏誅滅，告者皆封。人為徐生上書曰：客有過主人者，見其竈直突，旁有積薪，客曰：“子為曲突，遠徙其薪，不者且有火患。”主人不應，俄其家失火，鄰裏共救之，幸而得息，於是殺牛置酒，謝其鄰人，灼爛者在於上行，而不錄言曲突者。或謂主人：“鄉使聽客之言，不費牛酒，終無火患。今論功而請賓，曲突徙薪忘恩澤，焦頭爛額為上客邪？”主人悟而請之。宣帝召福為郎。《吳志》曰：姚光有火術。孫權積荻數十束，使光坐其上，猛火焚之。荻盡，端坐灰中，持一卷書。
【蔽窗 塗隙】《後魏書》曰：祖瑩好學，以晝繼夜，父母恐其成疾，禁之。後然火讀書，以衣蔽窗戶。《韓子》曰：丈人之慎火也塗隙。
【廣樹 符昏】《南越志》曰：廣州有大樹，可以禦火。《山海經》曰：符遇之山，其鳥名昏，其狀如翠而赤喙，可以衛火。
【祝融 回祿】《淮南子》曰：南方，火也，其帝祝融，其佐朱胡。《左傳》曰：鄭子產禳火於元圃回祿。
【昆岡 鼎鑊】《書》曰：火炎昆岡，玉石俱焚。《周禮》曰：亨人掌供鼎鑊，以給水火之齊。
【泥中 水上】魏收《後魏書》曰：張天錫時，有火燃於泥中。《周易》曰：火在水上未濟。
【臨邛井 神丘穴】劉敬叔《異苑》曰：臨邛有火井，縱廣五尺，深二三丈。《括地圖》曰：神丘有火穴，光照千里。
賦
【西晉潘尼《火賦》】覽天人之至周，嘉火德之為貴，含太陽之靈輝，體淳剛之正氣。先聖仰觀，通神悟靈；窮神盡數，研幾至精。形生於未兆，聲發於無象；尋之不得其根，聽之不聞其響，來則莫見其跡，去則不知其往。似大道之未離，而元氣之灝氵養。故能博贍羣生，資育萬類，盛而不暴，施而不費，其變無方，其用不匱。鑽燧造火，陶冶羣形，協和五味，革變羶腥，酒體烹飪，於斯獲成。爾乃狄牙典膳，百品既陳；和羹酋，旨酒濃醇；烹黿煮鼉，灼龜霍鱗。若乃流金化石，鑠鐵融銅，造制戎器，以戒不恭；砥煉兵械，整飭軍容。四海寧乂，邊境無寇；舀弓戢劍，解甲釋胄；銷鏑為耒，鑄戈為辱；戰士反於耕農，戎馬放於外廄。及至焚野燎原，埏火赫戲；林木摧拉，砂礫煎糜；騰光絕覽，雲散霓披，遂及沖風激揚，炎光奔逸，玄煙四合，雲蒸霧萃；山陵為之崩陀，川澤為之湧沸。去若風驅，疾如電逝，紛綸紆轉，倏忽橫厲，蕭條長空，野無孑遺，無隰不灰，無不斃。震響達乎八冥，流光燭乎四裔。榛蕪既除，九野謐清；蕩枝瘁於凜秋，候來春而改生。其揚聲發怒，則雷霆之威也；明照遠鑒，則日月之暉也；甄陶品物，則造化之制也；濟育羣生，則天地之惠也。是以上聖擬火以制禮，鄭僑據猛以立政；功用關乎古今，勳績著乎百姓。（下接戴逵《流火賦》）
