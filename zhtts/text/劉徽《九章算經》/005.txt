△卷第二 粟米
粟米之法：
粟率五十　　　糲米三十
粺米二十七　　鑿米二十四
御米二十一　　小 十三半
大五十四　　糲飯七十五
粺飯五十四　　鑿飯四十八
御飯四十二　　菽、荅、麻、麥各四十五
稻六十　　　　豉六十三
飧九十　　　　熟菽一百三半
櫱一百七十五
今有術曰：以所有數乘所求率為實，以所有率為法，實如法而一。
〔一〕今有粟一斗，欲為糲米。問得幾何？
荅曰：為糲米六升。
術曰：以粟求糲米，三之，五而一。
〔二〕今有粟二斗一升，欲為粺米。問得幾何？
荅曰：為粺米一斗一升、五十分升之十七。
術曰：以粟求粺米，二十七之，五十而一。
〔三〕今有粟四鬥五升，欲為鑿米。問得幾何？
荅曰：為鑿米二斗一升、五分升之三。
術曰：以粟求鑿米，十二之，二十五而一。
〔四〕今有粟七鬥九升，欲為御米。問得幾何？
荅曰：為御米三鬥三升、五十分升之九。
術曰：以粟求御米，二十一之，五十而一。
〔五〕今有粟一斗，欲為小。問得幾何？
荅曰：為小二升、一十分升之七。
術曰：以粟求小，二十七之，百而一。
〔六〕今有粟九鬥八升，欲為大。問得幾何？
荅曰：為大一十鬥五升、二十五分升之二十一。
術曰：以粟求大，二十七之，二十五而一。
〔七〕今有粟二斗三升，欲為糲飯。問得幾何？
荅曰：為糲飯三鬥四升半。
術曰：以粟求糲飯，三之，二而一。
〔八〕今有粟三斗六升，欲為粺飯。問得幾何？
荅曰：為粺飯三鬥八升、二十五分升之二十二。
術曰：以粟求粺飯，二十七之，二十五而一。
〔九〕今有粟八斗六升，欲為鑿飯。問得幾何？
荅曰：為鑿飯八斗二升、二十五分升之一十四。
術曰：以粟求鑿飯，二十四之，二十五而一。
〔一０〕今有粟九鬥八升，欲為御飯。問得幾何？
荅曰：為御飯八斗二升、二十五分升之八。
術曰：以粟求御飯，二十一之，二十五而一。
〔一一〕今有粟三鬥少半升，欲為菽。問得幾何？
荅曰：為菽二斗七升、一十分升之三。
〔一二〕今有粟四鬥一升、太半升，欲為荅。問得幾何？
荅曰：為荅三鬥七升半。
〔一三〕今有粟五斗、太半升，欲為麻。問得幾何？
荅曰：為麻四鬥五升、五分升之三。
〔一四〕今有粟一十鬥八升、五分升之二，欲為麥。問得幾何？
荅曰：為麥九鬥七升、二十五分升之一十四。
術曰：以粟求菽、荅、麻、麥，皆九之，十而一。
〔一五〕今有粟七鬥五升、七分升之四，欲為稻。問得幾何？
荅曰：為稻九鬥、三十五分升之二十四。
術曰：以粟求稻，六之，五而一。
〔一六〕今有粟七鬥八升，欲為豉。問得幾何？
荅曰：為豉九鬥八升、二十五分升之七。
術曰：以粟求豉，六十三之，五十而一。
〔一七〕今有粟五斗五升，欲為飧。問得幾何？
荅曰：為飧九鬥九升。
術曰：以粟求飧，九之，五而一。
〔一八〕今有粟四鬥，欲為熟菽。問得幾何？
荅曰：為熟菽八斗二升、五分升之四。
術曰：以粟求熟菽，二百七之，百而一。
〔一九〕今有粟二斗，欲為櫱。問得幾何？
荅曰：為櫱七鬥。
術曰：以粟求櫱，七之，二而一。
〔二０〕今有糲米十五斗五升、五分升之二，欲為粟。問得幾何？
荅曰：為粟二十五斗九升。
術曰：以糲米求粟，五之，三而一。
〔二一〕今有粺米二斗，欲為粟。問得幾何？
荅曰：為粟三鬥七升、二十七分升之一。
術曰：以粺米求粟，五十之，二十七而一。
〔二二〕今有鑿米三鬥、少半升，欲為粟。問得幾何？
荅曰：為粟六鬥三升、三十六分升之七。
術曰：以鑿米求粟，二十五之，十三而一。
〔二三〕今有御米十四鬥，欲為粟。問得幾何？
荅曰：為粟三十三鬥三升、少半升。
術曰：以御米求粟，五十之，二十一而一。
〔二四〕今有稻一十二斗六升、一十五分升之一十四，欲為粟。問得幾何？
荅曰：為粟一十鬥五升、九分升之七。
術曰：以稻求粟，五之，六而一。
〔二五〕今有糲米一十九鬥二升、七分升之一，欲為粺米。問得幾何？
荅曰：為粺米一十七鬥二升、一十四分升之一十三。
術曰：以糲米求粺米，九之，十而一。
〔二六〕今有糲米六鬥四升、五分升之三，欲為糲飯。問得幾何？
荅曰：為糲飯一十六鬥一升半。
術曰：以糲米求糲飯，五之，二而一。
〔二七〕今有糲飯七斗六升、七分升之四，欲為飧。問得幾何？
荅曰：為飧九鬥一升、三十五分升之三十一。
術曰：以糲飯求飧，六之，五而一。
〔二八〕今有菽一斗，欲為熟菽。問得幾何？
荅曰：為熟菽二斗三升。
術曰：以菽求熟菽，二十三之，十而一。
〔二九〕今有菽二斗，欲為豉。問得幾何？
荅曰：為豉二斗八升。
術曰：以菽求豉，七之，五而一。
〔三０〕今有麥八斗六升、七分升之三，欲為小【鑿上下米】，問得幾何？
荅曰：為小【鑿上下米】二斗五升、一十四分升之一十三。
術曰：以麥求小【鑿上下米】，三之，十而一。
〔三一〕今有麥一斗，欲為大【鑿上下米】。問得幾何？
荅曰：為大【鑿上下米】一斗二升。
術曰：以麥求大【鑿上下米】，六之，五而一。
〔三二〕今有出錢一百六十，買瓴甓十八枚。問枚幾何？
荅曰：一枚，八錢、九分錢之八。
〔三三〕今有出錢一萬三千五百，買竹二千三百五十箇。問箇幾何？
荅曰：一箇，五錢、四十七分錢之三十五。
經率術曰：以所買率為法，所出錢數為實，實如法得一錢。
〔三四〕今有出錢五千七百八十五，買漆一斛六鬥七升、太半升。欲鬥率之，問鬥幾何。
荅曰：一斗，三百四十五錢、五百三分錢之一十五。
〔三五〕今有出錢七百二十，買縑一匹二丈一尺。欲丈率之，問丈幾何？
荅曰：一丈，一百一十八錢、六十一分錢之二。
〔三六〕今有出錢二千三百七十，買布九匹二丈七尺。欲匹率之，問匹幾何？
荅曰：一匹，二百四十四錢、一百二十九分錢之一百二十四。
〔三七〕今有出錢一萬三千六百七十，買絲一石二鈞一十七斤。欲石率之，問石幾何？
荅曰：一石，八千三百二十六錢、一百九十七分錢之一百七十八。
經術術曰：以所求率乘錢數為實，以所買率為法，實如法得一。
〔三八〕今有出錢五百七十六，買竹七十八箇。欲其大小率之，問各幾何？
荅曰：
其四十八箇，箇七錢。
其三十箇，箇八錢。
〔三九〕今有出錢一千一百二十，買絲一石二鈞十八斤。欲其貴賤斤率之，問各幾何？
荅曰：
其二鈞八斤，斤五錢。
其一石一十斤，斤六錢。
〔四０〕今有出錢一萬三千九百七十，買絲一石二鈞二十八斤三兩五銖。欲其貴賤石率之，問各幾何？
荅曰：
其一鈞九兩一十二銖，石八千五十一錢。
其一石一鈞二十七斤九兩一十七銖，石八千五十二錢。
〔四一〕今有出錢一萬三千九百七十，買絲一石二鈞二十八斤三兩五銖。欲其貴賤鈞率之，問各幾何？
荅曰：
其七斤一十兩九銖，鈞二千一十二錢。
其一石二鈞二十斤八兩二十銖，鈞二千一十三錢。
〔四二〕今有出錢一萬三千九百七十，買絲一石二鈞二十八斤三兩五銖。欲其貴賤斤率之，問各幾何？
荅曰：
其一石二鈞七斤十兩四銖，斤六十七錢。
其二十斤九兩一銖，斤六十八錢。
〔四三〕今有出錢一萬三千九百七十，買絲一石二鈞二十八斤三兩五銖。欲其貴賤兩率之，問各幾何？
荅曰：
其一石一鈞一十七斤一十四兩一銖，兩四錢。
其一鈞一十斤五兩四銖，兩五錢。
其率
術曰：各置所買石、鈞、斤、兩以為法，以所率乘錢數為實，實如法而一。不滿法者反以實減法，法賤實貴。
〔四四〕今有出錢一萬三千九百七十，買絲一石二鈞二十八斤三兩五銖。欲其貴賤銖率之，問各幾何？
荅曰：
其一鈞二十斤六兩十一銖，五銖一錢。
其一石一鈞七斤一十二兩一十八銖，六銖一錢。
〔四五〕今有出錢六百一十，買羽二千一百翭。欲其貴賤率之，問各幾何？
荅曰：
其一千一百四十翭，三翭一錢。
其九百六十翭，四翭一錢。
〔四六〕今有出錢九百八十，買矢簳五千八百二十枚。欲其貴賤率之，問各幾何？
荅曰：
其三百枚，五枚一錢。
其五千五百二十枚，六枚一錢。
反其率術曰：以錢數為法，所率為實，實如法而一。不滿法者反以實減法，法少，實多。二物各以所得多少之數乘法實，即物數。
