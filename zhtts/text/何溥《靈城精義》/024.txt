△有弦有棱則形真，若湧若凸則氣到
有弦有棱則形真，若湧若凸則氣到。認氣難於認脈，葬脈豈如葬氣。
此乃於入首微茫處認出一點靈光之氣，為堪輿家至要，亦至訣也。前段言一入穴場當先認形，隨即認氣。如穴場必有弦棱，則蟹眼、奸須之水乃見，始能成胎。蟹眼是凸穴，其中圓滿而起，如蟹眼然，外有蟬巽砂為之陰護，而水微見，謂之蟹眼水也。一有蟬翼砂則弦棱成矣。蝦須是窩穴，其中翕聚，如蝦須之抱掏然，外有牛角砂為之明護。而水明見，謂之蝦須水也。一有牛角砂則弦棱成矣。弦棱成則氣聚而不散，天心自然湧凸，乃成胎息。若天心沉陷，乃是花假，不成穴矣。氣脈何以分別？幾脈之行，必須斂而有脊，乃見草蛇灰線。形雖不甚露，而未嘗無形也。幾形之有脊而斂處便屬陰，陰則有煞不可犯。平坦圓滿則為氣，如人之身服，猶按之有脊氣，則充滿遍而無凝滯，乃屬陽，陽所宜乘也，但脈易見而氣難認耳。謂葬脈不夕葬氣者，正以脈犯陰而氣為陽，當葬氣也。如前所稱太極暈及天輪之說，正是氣體耳。時師多能葬脈而不能葬氣者，以其原未明此，故禍常多而福常少也。夫茍形真穴正，而又能辨乎氣脈，測為人造福，百不失一矣。
