△脈有左右落，則脈可辨真偽
脈有左右落，則脈可辨真偽；氣審左右加，則氣可別淳漓。
此審落脈處用挨加剪裁，為乘氣中最要緊處。《地理筌蹄》雲：璣皇左落那堪用，若遇右落可裁暈。皇源左落真貴顯，右落壬七產荒涼。言亥之單行，則純粹不雜為吉，若乾與亥雙行，須看所落何如，左落則乾多不可作，如右落則亥多，猶可裁量，若壬亥雙行亦然。夫乾為反而亥為右者，以面對來脈而看，則乾左而亥右也，凡認落脈當如此辨。賴公《催官篇》雲：天星氣射天廊星，微挨西獸加壬行。天廊穴空始為吉，左耳受氣官資榮。言乾與亥縱非雙行，其立穴處須要挨加得法，乃不為雜氣所侵。如以天皇而穴乾向巽，要微於右邊加壬，則全受亥氣而不沾乾，則天廊之穴始空也。凡言西獸者，皆以右之自虎為吉，非以西獸為乾也。今人解作穴挨乾而氣加壬者，原不知加壬即是穴場中氣線移加壬邊立心標也。蓋心標既立，則坐向可任轉移，或為天星，或為分氣，皆聽裁酌，特穴場中之心標不動耳。古人云：用並不用勢，分向穴中作。夫謂穴中作者，正以在穴場之中從勢氣，非於穴場之外從勢氣也。來山與坐下有辨，來山是指來龍入首，坐下是指穴場中入手。此雲挨加者，指坐穴之脈細微入手處也。父母之下，束氣結咽，乃成胎息，此為入首之山，所謂主星是也。入首即是到頭，一節到頭，開面又必草蛇灰線之脈，天輪太極之暈，此為穴場，即為人手之脈，所謂穴情是也。故凡定坐向，以龍之入首定穴情，以脈之入手欲乘生氣，此其緊要，吳、賴二公之所最為究心處也。
