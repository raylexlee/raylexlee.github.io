△龍之貴賤以格辨，龍之正餘以祖辨
龍之貴賤以格辨，龍之正餘以祖辨，龍之大小以幹辨，故同龍論格，同格論祖，同祖論乾。龍之去住以局辨，龍之偏正以堂辨，龍之真偽以座辨。故同龍論局，同局論堂，同堂論座。
前一段論龍之來處，後一段論龍之止處，皆認氣者不可不辨。夫龍何以分貴賤也？如龍之體勢，或以五腦，或以三臺，或以華蓋，或以玉屏，或以諸軸，成何貴格則不論，龍之二三五節，或長或短，而有此狀樣，便以貴論矣。要之以穴後一節為主。廖公雲「穴後一節為龍格」是已。然龍有貴格而官不尊、福不永者，則多承祖分家之處不得其正耳，故須看其分祖之處為正為餘，而後官之尊卑、福之遠近可辨也。分祖之處，必須起祖垂肩，成何星辰，成何品格，方為正降。又有祖龍得其正脈，而貴不列於上卿，富不侔乎敵國者，則其枝中之乾，而非幹中之於，故其力量終不足以攬全勝、當大任耳。蓋有百里之乾，始收百里之形勝，有千萬裏之乾，始收千萬裏之形勝，又豈可以眼前之器局分大小也。凡論龍之來處，一當以此為準。龍何以定去住也？夫龍必有巢穴乃播，故凡一到方所，看其城垣關鎖，局面寬圓，成個巢穴，則知龍之歸宿在此，然有於此則為正、於彼則為偏者，以堂在此不在彼也。苦人所謂山歸成龍，水歸成穴，正以堂之聚處為水所歸耳。乃又有堂正而穴不真、葬不發者，以入首之蓋座在此不在被也。蓋座如木秀華蓋、i秀冠蓋、金秀寶蓋之類，猶是眾所共倚，又如樂託、祿儲、襯貼之類，亦是顯而易見，只如化生之腦、天輪之蓋、太極之暈，任其左閃右倚，俱有隱隱蓋覆之意，此是入首真蓋座也。必有蓋座而穴乃真。譬如都邑之間以龍之垣局，即城郭也，以龍之穴場，即堂廳也，以龍之座向，即臺座也。凡論龍之止處，一當以此為準。
