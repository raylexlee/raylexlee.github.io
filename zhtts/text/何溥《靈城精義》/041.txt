△制煞莫如乘旺，脫煞正以扶正
制煞莫如乘旺，脫煞正以扶正，從煞乃化為權，留煞正爾迎官。
此二段以生剋制化為消納之法，乃乘氣中補洩之一玄機也。如離龍入首，乾亥水朝來正為煞曜，當坐丁向。癸收甲水，以合乾亥，而為乾甲丁之木局，木能生火故也。氣合而離火旺，則乾亥不為煞曜，而反為生旺矣。此乘旺制煞之一法也。又如卯龍入首，布什水與艮水從辛而去，一派火局洩木之氣，即為煞矣。當作辛向，令煞水宜去，而不蓄於局中，則火氣洩而木氣不傷矣，此脫煞扶生之一法也。又如亥龍入首。後龍帶子癸而來，以雙山論屬木，水從庚辛方入堂，一派金氣，則煞水滿局矣，當立巽向。蓋巽庚癸原為一家，今以巽與庚辛合，而又與亥子癸合。夫黨與合而煞化，則煞反為權，不為我之仇矣，此從煞為權之一法也。又如巽龍入首，辛水當面朝來，所謂一條辛水向東流也。但以正五行論，巽屬木，辛屬金，則辛金為巽木之煞矣。獨以勢氣論，則巽辛相納為配合，以天星論，則天乙太乙為星垣中之兩貴人，若山水可作辛向，則辛不為煞而為官星矣，此迎官就祿之一法也。山有山之煞，水有水之煞，其消納工夫，全在生剋制化上探討耳。
