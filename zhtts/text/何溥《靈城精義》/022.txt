△傍城借主，須詳審乎樂託
傍城借主，須詳審乎樂託；就向鋤龍，當消詳乎明堂。
此二段皆借外氣以乘內氣，乃坐向中之作法。以龍之來不宜正受。有側落。有翻身落，不無脫去本來之勢而傍羅域或旁水城或傍祿儲峯。此皆借樂託以為主，而憑外氣以為聚散者也。故曰傍城借主。又有龍氣直來，似宜正受，乃入首之處無面目，向方之處則無情，使不成局，故當看其明堂何堂開局，便當揪龍而就之，所謂以龍定穴，以水定向者，正謂水之聚處，則有明堂而成局，便當準此以定向方，不必拘拘於正受也。《撥砂經》雲：無局不言龍。可見局之所在，即龍之所止，故有就向拗龍之法。
