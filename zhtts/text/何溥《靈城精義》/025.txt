△法葬之葬，法在形裏
法葬之葬，法在形裏；會意之葬，意在形表。
此以穴情變態不一，有穴藏於拙，以人力而剪裁之者，有穴隱於微，以意向而融會之者，此之謂仙蹤，凡論氣者不可不神會也。夫論穴先論形，乃有形不足以成穴者，如頑金而不少開窩，其剛飽豈可言穴，則當細認其中之微凹處，便為生氣，須以開孤法，大用人工，取出水窩以葬之，此全以人力而成，謂之法葬。又如水窩太深，乃陽中之陽，不可言穴，然真氣既蓄，必然有結，則宜於窩內或填以土，或墊以石，如龍強，又或墊之以木，須用填實其窩，成個陽中之陰，取披架於其上而葬，此乃虛而實之之法。亦所謂法葬也。他如騎刑剪燥，開孤截蕩，各各有法，亦當培則培，當削則削，宜虛而虛，應實而實之法度也，是以楊公有法葬之條。又如有真龍正脈盡鐘於此，情勢局面亦盡會於此，乃考之穴情，測無真正入相形穴，古人一惟會其精神所聚之意。如官坑樑上掛金鬥地，乃在窮源僻塢高嶺絕頂之上，兩邊山勢俱是不止，行去且有十數裏餘，此亦形穴所不相者，但觀其氣勢，則兩邊龍回虎抱，前面朝對，自近案橫欄之外，一望可百里許，遠遠見鵝子尖為正朝，鴉峯峙左，大茅峙右，三陽並聳，萬峯俱朝，去水雖有一二十里，然一折一回之玄，九曲不見其去，穴下餘氣。亦自成個小明常，如在平地，不見其傾，立在穴內，惟見上聚之派，天清之氣，高朗恢弘，森嚴翕聚，滬然一聖賢清高氣象，故當時則用頂門百會之穴而葬之。龍是橫來，入首處微有土金貼體，取象金斗則亦以意會之耳。又如坑口麻榨形，龍自高山脫下平洋，闊有十餘畝，下脈處雖亦有來龍發到，前面卻是一片鋪陽，其於窩鉗乳突四字，全無佐證，又無龍虎渙風掃來，不可為穴，然真龍既到，卻是大結作，當時賴仙只會其中氣正聚之處，大開深槽，闊一二丈，一長有三五丈，深辦五六足許，取象油槽，喝作麻榨形，穴頂槽頭，一取槽溝以聚氣，一取槽溝當作龍虎以蔽其風。若論穴豈有此等？蓋亦會意作之耳，此其法又在形之外矣。
