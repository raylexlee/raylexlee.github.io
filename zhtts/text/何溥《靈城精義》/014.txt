△五星不離水土體，九星常帶輔弼隨
五星不離水土體，九星常帶輔弼隨。土星不作倚，五星皆有撞，火木不可益，水土豈能粘。
此二段乃認星辰之總體分體而葬，以乘氣為一法。夫宇宙間無水不生，無土不成，龍非此不成龍，穴非此不成穴，故凡龍脈入首五星雖各有體，而要之水土必不可無。古人云：或結乳，或結鉗，且要從頭頂蓋圓。凡圓平處即是土體，所謂化生腦是也。又云：不管從頭來不來，只要金魚水蔭腮。幾水界合處便是水體，所謂蝦須、蟹眼是也。如輔兩二星亦是水土之義。蓋輔星屬金，弱星屬水，在九星中隱而不見，常隨七星之左右，故凡立穴不拘食巨武，勁頭須要輔為之。蓋兩為之承，所謂來金相水，正是此意。此是星辰之總體化合處，最當體認者也。又如葬法中曰：蓋粘倚撞，今人只相剛柔緩急之勢而施之，便為的當，不知古人作則用星，仍要於星體上體認，如土葬其饑，豈可脫而粘，水葬其湧，豈可緩而粘，土星倚葬則崩，木星蓋腦則破，火星當峯則烈，一或犯此，不為關煞，則為脫氣，此於星辰之分體處各有真機也。
