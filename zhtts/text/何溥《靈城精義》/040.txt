△來路看四生，坐下看中絕
來路看四生，坐下看中絕，局內看三合，向上看雙金。
此四段乃以各家五行論氣而為收山出煞之法也。來路何以看四生？昔人所謂地有四勢是也。如水土龍從坤申庚兌而來，至壬結穴，是從生方發足，旺方到頭，此為生旺之龍。其發福必大久。又如水土從東方來，則為克洩之地，一發便衰矣。凡看龍用正五行法當如是。坐下何以看四絕？如艮龍入首，作壬山丙向，水從乾亥方出，則為火絕胎之地。絕胎是祿存，所謂四個祿存流盡，必富貴者也。蓋坐下壬屬火，艮寅乃火生長之地，而以壬為坐下，則火居火地為得位。又或水從寅甲來，則生養方為食狼，長房必發；或水從丙午方來，則官旺為武曲，中房必發；又或水從丁未方來，則衰方為巨門，小房必發。合此三吉，從乾亥方出，則絕胎為祿存，三房並發，必為富貴悠遠之地。若或水從乾亥方出，而誤作癸山丁向，為土坐土，則乾亥為臨宮之地，沖破臨官，中子必敗矣，此坐下所繫甚不小也。今人但知立向，而不知坐下為當慎，所以十有九敗耳。坐下用洪範五行法，當如是。亦有以此用之看來脈者，如董氏明旨亦用此法。凡看來脈，當用正五行，至用洪範五行參而合之，尤為的當理法。局內何以看三合？如亥龍入首，水從卯甲方來，至坤未方出口，是亥卯未三合，此真木局也。又如亥龍至庚結穴，作卯向，水從坤方出口，則龍水坐向皆從木局，合為一家，更生旺矣。看局用雙山五行法當如是。向上何以看雙金？以辰戌醜未乃四金之地，如醜宮為金牛，則稱睹金煞。或作坤向，則玄空五行坤屬金，木亦在醜，是醜為一金，坤又為一金，合之則為雙金矣。此謂龍向，皆屬墓便為雙金煞也，犯之必定損丁。即地甚吉，不妨發貴要之人，丁終受傷也。醜左有艮，右有癸，皆屬醜分，或艮七分而丑三分，則可不作醜論；若艮醜平分，便有暗金侵之，俱不可作坤向，癸之相兼亦然。又乾坤卯午皆屬金，則醜艮之龍於此四向皆為雙金矣。凡大墓皆屬破軍金，推之他龍皆然。蓋玄空五行專用以收山出煞法當如是，若陰作陰向，陽作陽向，猶不沖激，或可免禍；若以醜而作坤向，則陽來沖陰，禍更速矣。凡五行顛倒，今人多不並用，不知古人作法各有取義，原屬一家，只用之各當，不失古人作用之意耳。洪範五行如醜山未向坐，山屬土，坤申為長生，壬亥為旺地，子癸為衰地，放古，人有「醜山高未水滔滔，壬亥拱揖穴堅牢，丙巳出口產賢豪」之說。養生為貪狼，屬長，官旺為武曲，屬中，衰為巨門，屬幼。如破長生則損長，長生來則益長。凡官旺衰水來去，於中小皆然。凡龍與水俱宜來，生旺也。外有八分五行從納甲中來，用之合局為當。又有渾天卦爻，其五行用之以推煞曜，以推子父才官，極為有準，此皆五行中當究心者。
