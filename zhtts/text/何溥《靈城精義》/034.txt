△龍脈有順逆，乘氣自當有辨
龍脈有順逆，乘氣自當有辨；五行有顛倒，作用各自法。
此言來龍生旺之氣不同，而乘之者亦不同也。如同一亥也，《催官篇》雲：迢迢西兌入天皇，清貴翰苑誇文章。益亥屬水，兌屬金，從西兌入天皇，是金能生水，則亥氣為旺，此用正五行而論生旺者也。《青囊經》又云：坎癸騰騰入亥乾，丙向夾蛇阡。何也？益以癸丑屬金，壬子屬水，乾亥屬木，丙屬火，今由癸丑金而生壬子水，水生乾亥木，木生丙向之火，此又用雙山五行而論生旺者也。賴公用正五行，楊公用雙山五行，作用各自有法，一主於乘生氣而已。
