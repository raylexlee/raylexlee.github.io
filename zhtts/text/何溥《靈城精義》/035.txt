△氣有乘本脈而不容他雜者
氣有乘本脈而不容他雜者，氣的借旁脈而可隔山取者，氣有合初分脈而不為遙遠者，氣有串渡峽脈而不邀截者。
此乃認脈之真正而乘氣為一法。《梅花院纂》雲：亥無鱗甲用心安。又云：隔山取氣君須參。益以亥之兩旁為乾為壬，皆不可侵，所謂無鱗甲也。此以本脈宴氣也。隔山取氣，如巽巳丙原屬陰，丙可借巳，巳可借巽，皆可隔山而借氣，此以隔山而取真氣也。《玉尺經》雲：來龍不脫來龍氣。此乘初分之氣言也。如以亥脈起祖，至入穴仍復亥脈，其氣與祖合也。又云：三峽三關元復元。此以渡峽之氣言也。如以亥脈過峽渡關，至入穴處仍復亥脈也，亦為真氣。何者？過峽處實為束氣受胎之所，所以為真耳。蓋凡氣脈之真，自有父子公孫相肖處，此認氣者不可不加察也。
