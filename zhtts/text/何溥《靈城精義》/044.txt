△主有主氣，內宜祕於五行
主有主氣，內宜祕於五行；堂有堂氣，外宜觀乎四勢。龍為地氣，當從骨脈實處竅其內而注之；水為天氣，當從向方虛處竅其外而引之。
此乃控制山川，裁成造化，以補洩有餘不足之氣，乃改天命奪神功之祕要也。凡葬法得金井一與門戶為一向，乃正法也。有如外就堂氣，則先到之砂水不可不收，聚會之堂氣不可不納，此眾口以為必然者，卻與龍法之生向不合，則當以天星勢氣為主，作內外二向。假如亥龍宜作巽向，外面砂水又宜作巳向，則內用要向以乘生氣，外用巳向以接堂氣，亦何嫌於作兩向也。此正所謂「四勢任君談，五行當自守」者。先哲有云：龍之氣未到，向之氣先到。則佈置之法，正為改奪之神功也，豈易言哉！要在察山川之性情，審氣脈之強弱，或宜補，或宜洩，或以扶山，或以助命，或以發乎當代，或以應乎後人，各各有法，不可不精詳焉。蓋竅辦所以導內氣，凡所以貫串後龍，而使之仲，駁為純、扶衰為旺者，皆在此也。昔人所謂佈置從龍是已。竅外之法，若人鼻息然，昔人所謂息道通氣不通水者是也。如人之一呼一吸，得其清氣則吉，得其濁氣則兇，所繫不小，是故竅外之法其法最玄，亦以扶山助命為主耳。乃其生剋制化。用以化煞為權，轉兇為吉。固自各各有法，大抵在向方砂水上精詳之。看砂水之吉兇純駁與龍身之骨脈配合何知，合則順其自然而以正合，不合則用剪裁製化之法而以變合。蓋導外氣，實以扶內氣也。有如外氣乖戾，內氣必損傷。可不值哉！
