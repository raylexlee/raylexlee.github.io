△種棠第四十七
《爾雅》曰：「杜，甘棠也。」《郭璞》注曰：「今之杜梨。」 《詩》曰：「蔽芾甘棠。」毛雲：「甘棠，杜也。」《詩義》疏雲：「今棠梨，一名杜梨，如梨而小，甜酢可食也。」 《唐詩》曰：「有杕之杜。」毛雲：「杜，赤棠也。」「 與白棠同，但有赤、白、美、惡。子白色者為白棠，甘棠也，酢滑而美。赤棠，子澀而酢，無味，俗語雲：『澀如杜』。赤棠，木理赤，可作弓幹。」 按今棠葉有中染絳者，有惟中染土紫者；杜則全不用。其實三種別異，《爾雅》、毛、郭以為同，未詳也。〉
棠熟時，收種之。否則春月移栽。 八月初，天晴時，摘葉薄布，曬令乾，可以染絳。〈必候天晴時，少摘葉，乾之；復更摘。慎勿頓收：若遇陰雨則浥，浥不堪染絳也。〉 成樹之後，歲收絹一匹。〈亦可多種，利乃勝桑也。
