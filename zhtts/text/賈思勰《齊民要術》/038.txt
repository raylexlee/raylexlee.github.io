△種慄第三十八
《廣志》曰：「慄，關中大慄，如雞子大。」 蔡伯喈曰：「有胡慄。」 《魏志》雲：「有東夷韓國出大慄，狀如梨。」 《三秦記》曰：「漢武帝果園有大慄，十五顆一升。」 王逸曰：「朔濱之慄。」 《西京雜記》曰：「榛慄，瑰慄，嶧陽慄，嶧陽都尉曹龍所獻，其大如拳。」〉
慄，種而不栽。〈栽者雖生，尋死矣。〉 慄初熟出殼，即於屋裏埋著濕土中。〈埋必須深，勿令凍徹。若路遠者，以韋囊盛之。停二日以上，及見風日者，則不復生矣。〉至春二月，悉芽生，出而種之。 既生，數年不用掌近。〈凡新栽之樹，皆不用掌近，慄性尤甚也。〉三年內，每到十月，常須草裹，至二月乃解。〈不裹則凍死。《大戴禮‧夏小正》曰：「八月，慄零而後取之，故不言剝之。」〉
《食經》藏乾慄法：「取穰灰，淋取汁漬慄。出，日中曬，令慄肉焦燥，可不畏蟲，得至後年春夏。」
藏生慄法：〈著器中；曬細沙可燥，以盆覆之。至後年二月，皆生芽而不蟲者也。〉 榛：〈《周官》注曰：「榛，似慄而小。」 《說文》曰：「榛，似梓，實如小慄。」 《衛詩》曰：「山有蓁。」《詩義疏》雲：「蓁，慄屬。或從木。有兩種：其一種，大小枝葉皆如慄，其子形似杼子，味亦如慄，所謂『樹之榛慄』者。其一種，枝莖如木蓼，葉如牛李色，生高丈餘；其核中悉如李，生作胡桃味，膏燭又美，亦可食噉。漁陽、遼、代、上黨皆饒。其枝莖生樵，爇燭，明而無煙。」〉栽種與慄同。
