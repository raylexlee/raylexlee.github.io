     戛劍生雜記
　　行人於斜日將墮之時，暝色逼人，四顧滿目非故鄉之人，細聆滿耳皆異鄉之語，一念及家鄉萬裏，老親弱弟必時時相語，謂今當至某處矣，此時真覺柔腸欲斷，涕不可仰。故予有句雲：日暮客愁集，煙深人語喧。皆所身歷，非託諸空言也。
　　生鱸魚與新粳米炊熟，魚須砍小方塊，去骨，加秋油〔２〕，謂之鱸魚飯。味甚鮮美，名極雅飭，可入林洪《山家清供》〔３〕。夷人呼茶為梯〔４〕，閩語也。閩人始販茶至夷，故夷人效其語也。
　　試燒酒法，以缸一隻猛註酒於中，視其上面浮花，頃刻迸散凈盡者為活酒，味佳，花浮水面不動者為死酒，味減。EE
　　〔１〕本篇錄自周作人《關於魯迅》一文（見一九三七年三月上海宇宙風社出版的《瓜豆集》），作於一八九八年，戛劍生，魯迅早年的別號。
　　〔２〕秋油醬油。
　　〔３〕《山家清供》宋代林洪著，二卷，是一部關於烹飪的書。〔４〕梯英語ｔｅａ的音譯。
