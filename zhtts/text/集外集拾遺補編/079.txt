     別諸弟三首
　　夢魂常向故鄉馳，始信人間苦別離。
　　夜半倚牀憶諸弟，殘燈如豆月明時。
　　日暮舟停老圃家，棘籬繞屋樹交加。悵然回憶家鄉樂，抱甕何時共養花？〔２〕
　　春風容易送韶年，一棹煙波夜駛船。何事脊令偏傲我，時隨帆頂過長天！〔３〕
　　仲弟次予去春留別元韻三章，即以送別，並索和。予每把筆，輒黯然而止。越十餘日，客窗偶暇；潦草成句，即郵寄之。嗟乎！登樓隕涕〔４〕，英雄未必忘家；執手消魂〔５〕，兄弟竟居異地！深秋明月，照遊子而更明；寒夜怨笳，遇羈人而增怨。此情此景，蓋未有不悄然以悲者矣。
　　辛醜仲春戛劍生擬刪草EE
　　〔１〕本篇錄自周作人日記，寫於一九○一年四月初。〔２〕抱甕《莊子·天地》：“子貢過漢陰，見一丈人，方將為圃畦。鑿隧而入井，抱甕而出灌。”
　　〔３〕脊令鳥名。《詩經·小雅·棠棣》：“脊令在原，兄弟急難。”過去常用它比喻兄弟友愛，急難相助。
　　〔４〕登樓隕涕東漢王粲《登樓賦》：“悲舊鄉之壅隔兮，涕橫墮而弗禁。”
　　〔５〕消魂南朝宋江淹《別賦》：“黯然消魂者，唯別而已矣。”
