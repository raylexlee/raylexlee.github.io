     別諸弟三首（庚子二月）
　　謀生無奈日奔馳，有弟偏教各別離。
　　最是令人淒絕處，孤檠長夜雨來時。
　　還家未久又離家，日暮新愁分外加。
　　夾道萬株楊柳樹，望中都化斷腸花。
　　從來一別又經年，萬裏長風送客船。
　　我有一言應記取，文章得失不由天。
　　EE
　　〔１〕本篇錄自周作人日記，題下署“豫才未是草”。一九○○年一月二十六日，魯迅由江南陸師學堂附設的礦路學堂回家度歲，二月十九日返校後寫了這三首惜別的詩。
