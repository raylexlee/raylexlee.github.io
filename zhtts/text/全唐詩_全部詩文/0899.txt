第795卷 聯句
所願暫知居者樂，無使時稱主者勞。（中宗幸安樂公主第，
從官賦詩，日知卒章，獨存規誡，識者多之）
令乘驄馬去，丞脫繡衣來。（《贈上蔡令潘好禮拜御史》，
見《朝野僉載》）
魂逐東流水，墳依獨坐山。（《哭陳子昂》）
三代掌綸誥，一身能唱歌。（見《樂府雜錄》）
明月飛出海，黃河流上天。（《暮行潼關》）
芙蓉初出水，桃李忽無言。（《觀內人樓上踏歌》）
夜夜月爲青冢鏡，年年雪作黑山花。（《塞上曲》）
雁影數行秋半逢，漁歌一聲夜深發。
忽睹邢武辭，泠其金石備。（《宣城總集》雲：
唐開元甲子，武平一同河間邢巨同遊涇川琴溪，
題絕句，古刻尚存。後一紀，杜偉自柱史謫掾宣城，
陪連帥班景倩來觀，題句云云。餘逸）
霜添柏樹冷，氣拂桂林寒。
八十年前棠樹陰，竟陵太守公先人。（願與竟陵陸羽
嘗佐嶺南連帥李復幕府。後願刺竟陵，則復已捐館，
而羽亦前謝。復父齋物先亦爲竟陵守，願因爲七言詩陳事。
見《方輿勝覽》）
陰天聞斷雁，夜浦送歸人。（《送丘郎中》）
誰言百人會，兄弟也沾陪。（《侍宴》見顏真卿集）
刻舟尋已化，彈鋏未酬恩。（河西騎將宋青春有劍，
是青龍精。刃所及，若叩銅鐵。青春死，爲廣琛所得。
或風雨後迸光出室，環燭方丈。哥舒翰求易以他寶，
廣琛不與，因贈詩。見《酉陽雜俎》）
夢裏換春秋。（《詠華清宮》）
莫言閒話是閒話，往往事從閒話來。
何必剃頭爲弟子，無家便是出家人。（見張爲《主客圖》）
常願追禪理，安能挹化源。（鴻漸酷好浮屠道，
晚年樂退靜，常悠然賦句，朝士多屬和之。見本傳）
因緣三紀異，契分四般同。（摯與李行敏同姓，同甲子、
同年登第，俱二十五歲，又同門，故云。見《紀事》）
在室愧屋漏。（綬子溫疾革，誦綬此句曰：
“今不負斯誡矣。”見《唐書》）
桃花浪裏成龍去，竹葉山頭退鷁飛。（《贈柳棠及第》，
見《紀事》）
庾嶺東邊吏隱州，溪山竹樹亦清幽。（見《方輿勝覽》）
地靈無俗草，巖靜有仙禽。（《等慈寺北巖》，
見《方輿勝覽》）
白鳥遠行樹，玉虹孤飲潭。（《廬山瀑布》）
四五片霞生絕壁，兩三行雁過疏鬆。（以上見《紀事》）
拋芥子降顛狒狒，折楊枝灑醉猩猩。（見《摭言》）
山近衡陽雖少雁，水連巴蜀豈無魚。（敬之甥雍陶，蜀川
上第後，薄於親友，不寄書。敬之讓焉，陶得詩愧赧）
水聲長在耳，山色不離門。
掃地樹留影，拂牀琴有聲。
落日長安道，秋槐滿地花。（以上並見《紀事》）
中丞爲國拔賢才，寒俊欣逢藻鑑開。（《贈知貢舉陳商》，
見《池陽志》）
莫將韋監同殷監，錯認容身是保身。（懿宗朝，
澳爲吏部侍郎，不受請託，爲執政所惡，出爲邠寧節度。
時宰復發其部事，罷鎮，以祕書監分司東都。
嘗戲吟此句，京師權幸聞而尤怒之。見《唐書》）
珠箔卷繁星，金樽瀉月明。
身死爲修劉稹表，名高因讓陸洿書。（《吊歐陽秬》。
秬，詹從子，開成中擢第。司勳郎中陸洿棄官隱吳中，
後赴召復出，秬移書讓之，因不出。秬名益聞，
竟赴澤潞劉稹幕闢。稹表指斥時政，朝廷疑秬所草，
流崖州，賜死）
塵飛遺恨盡，花落古宮平。（《洛陽古城》）
紅粉笙歌人代遠，月明陵樹水東流。（《銅雀臺》）
露團沙鶴起，人臥釣船流。（見《摭言》）
只向國門安四海，不離鄉井拜三公。（《贈王重榮》。
《紀事》：重榮鎮河中，燕投此詩，甚加禮敬。
竟以凌轢諸從事，受正平之禍）
芍藥花開菩薩面，棕閭葉散野人頭。（璘與李羣玉相遇
嶽麓寺，羣玉待之甚淺。曰：“請與公聯句。”破題而
授之，璘略不佇思，繼之云云。羣玉遂屈。見《紀事》）
虛心纖質雁銜餘，鳳吹龍吟定不如。（薛陽陶善吹蘆管。
蔚鎮淮海，陽陶爲浙右小校，監押度支。運米至，蔚召，
令出蘆管，於賞心亭奏之。蔚大嘉賞，贈詩此其終篇也）
今朝拜貢盈襟淚，不進新芽是進心。（常州舊貢陽羨茶。
僖宗幸蜀，枳間關馳貢，故有此句。見《常州志》）
萬蘊千牌次碧牙，縹箋金字間明霞。（賨善楷書。
天覆中，挈家自華至陳，未嘗廢詞翰。其題經藏有此句，
見《宣和書譜》）
一箭不中鵠，五湖歸釣魚。（見《地誌》）
煙隨紅焰斷，化作白雲飛。（七歲時詠野燒，
識者知其爲青雲器）
隔岸水牛浮鼻渡，傍溪沙鳥點頭行。（見《紀事》）
綺羅因片葉，桃李謾同時。（詠桑，見《詩注總話》）
都緣心似水，故以鉢爲舟。（《題壁畫杯渡道人》）
路指丹陽分虎節，心存雙闕戀龍顏。（《赴潤州鎮賜餞》，
見《江表志》）
甜於泉水茶須信，狂似楊花蝶未知。（《詠雪》）
半窗月在猶煎藥，幾夜燈閒不照書。（《病中》，
並見《江表志》）
至人無夢夢不到，天道惡盈盈有餘。（《閒書》）
龍髯已斷嬪嬙老，豹尾不來岐路長。（《讀武帝內傳》）
翻身騰白浪，探爪擢明珠。（永新令請題屏畫戲珠龍。
令好受饋遺，元龜寫意譏之。令悟，追捕，遂亡入金陵）
因借夢書過竹寺，學耕秋粟繞茆原。（《寄柳宣》）
芭蕉葉上無愁雨，自是多情聽斷腸。（戎昱詩有
“一夜不眠孤客耳，主人門外有芭蕉。”代爲之答）
風雨揭卻屋，全家醉不知。（詠漁父，見《江南野錄》）
孤猿叫落中巖月，野客吟殘半夜燈。
雁飛南浦砧初斷，月滿西樓酒半醒。
曉來羸駟依前去，目斷遙山數點清。（《宿江城》，
並見《錦繡萬花谷》）
邁古文章金鸑鷟，出羣行止玉麒麟。（《贈邵拙》，
見《馬令書》）
風便磬聲遠，日斜樓影長。（遊古觀，見《郡閣雅談》）
好是晚來香雨裏，擔簦親送綺羅人。（見《詩史》）
蓮中花更好，雲裏月常新。（南唐宮嬪窅娘善舞，
後主作金蓮，令窅娘纏足作新月狀，舞蓮中。
鎬詩因窅娘作也。見《道山清話》）
天下傳將舞馬賦，門前迎得跨驢賓。（《獻高侍郎》）
硯貯寒泉碧，庭堆敗葉紅。（《贈宣城宰》）
燕掠琴絃穿靜院，吏收詩草下閒庭。（《贈徐學士》，
見《雅言系述》）
年年聞爾者，未有不傷情。（《蟬》）
出得風塵者，合知岐路人。
拂榻燈未來，開門月先入。
忽生雲是匣，高以月爲臺。
入夜雖無傷物意，嚮明還有動人心。（《畫虎》，
並見《吟窗雜錄》）
金莖來白露，玉宇起清風。（《侍宴》，見《吟窗雜錄》）
紅旆渡江霞蘸水，青蛇出匣雪侵衣。（贈池陽守陳德誠）
雲散便凝千里望，日斜長佔半城陰。（《升元閣》）
只住此山寧有意，向來求佛本無心。（《贈嘉禾峯僧》）
萬國不得雨，孤雲猶在山。（見《江南野錄》）
先生不在此，千載只空山。（題齋壁，見《江南野錄》）
建水舊傳劉夜坐，螺川新有夏江城。（劉洞有《夜坐》詩，
夏寶松有《宿江城》詩皆見稱一時，號劉夜坐、夏江城雲）
一雨洗殘暑，萬家生早涼。（《漳江感懷》）
暮鳥歸巢急，寒牛下隴遲。（《村居》）
算吟千百首，方得兩三聯。
清時不作登龍客，綠鬢閒梳傍草堂。（《贈黃岩》，
並《雅言系述》）
淮船分蟻隊，江市聚蠅聲。（《夜宿金山》，
見《古今詩話》）
人間不見月，天外自分明。（《中秋不見月》，
見《大定錄》）
燒平樵路出，潮落海山高。（見《葆光錄》）
行人折柳和輕絮，飛燕銜泥帶落花。（見《西清詩話》）
輕身都是義，殉主始爲忠。（《詠志》）
滿堂羅綺兼朱紫，四代兒孫奉老翁。（德昭理家以孝愛聞，
每時序置酒，環列几席者凡四從，故其詩云。
見《備史》）
雪浦二月江湖闊，花發千山道路香。（見《備史》）
海邊紅日半離水，天外暖風輕到花。（《春日》）
雨聲鞭自禁門出，一簇人從天上來。（《贈王樞密處回》，
見《異聞錄》）
十字水中分島嶼，數重花外見樓臺。（浣花溪江皆創亭榭，
孟昶遊之，曰：“曲江金殿鎖千門，未及此。”
廷珪賦句，昶稱善。見《蜀檮杌》）
無錢將乞樊知客，名紙生毛不爲通。（彬初投謁馬殷，
知客樊姓者索賄不得，不與通。後爲《九州歌》幹之，
又不問，因入蜀。見《南部新書》）
桑柘殘陽裏，兒孫落葉中。（彬有子稚齒，作《田父詩》
云云。廖凝見之，知其不壽，尋果卒。見《郡閣雅談》）
向外疑無地，其中別有天。（《大內盆池》）
方外共推爲道友，關中獨自佔詩家。（《贈滕郎中》）
炎暑鬱蒸無處避，涼風消息幾時來。（見《古今詩話》）
月沈湘浦冷，花謝漢宮秋。（《挽馬希範夫人》，
見《五代史補》）
須把咽喉吞世界，蓋因奢侈致危亡。
若須拋卻便拋卻，莫待風高更亦深。（並《漁父》篇。
見《五代史補》）
夜長燈影滅，天繞鶴聲孤。（見《吟窗雜錄》）
金筈離弦三尺電，星髇破的一聲雷。（射，吟窗雜錄）
背日流泉生凍早，逆風歸鳥入巢遲。（《山中即事》，
見《雅言系述》）
勝日登樓望，山川一半春。（《桂林逍遙樓》）
也知別有風光主，花蕾枝枝似去年。（《題藏舟浦花》，
見《南部新書》）
金殿聖人看縱筆，玉堂詞客盡裁詩。（《贈【鞏 言】光》）
菱葉乍翻人採後，芰荷初沒舸行時。（見《紀事》）
春寒酒力遲，冉冉生微紅。（《寒月》）
自然草木性，誰祝元化功。
湓浦風生破膽愁。
血染劍花明帳幕，三千車馬出漁陽。
入門堪笑復堪憐，三徑苔荒一釣船。（見張爲《主客圖》）
小橋風月年年事，爭奈潘郎去□何。（見《南部新書》）
清猿啼遠木，白鳥下前灘。（《秋日江干遠望》）
鶴歸秋漢遠，人去草堂空。（《經王山人舊居》）
雖當南北路，不礙往來人。（《道傍樹》）
釣叟無機沙鳥睡，禪師入定白牛閒。（《江寺閒書》）
天涯故友無來信，窗外拒霜空落花。（《暮秋懷故人》，
並見《雅言雜載》）
雨壁長秋菌，風枝落病蟬。（《即事》）
老筇支瘦影，寒木憑吟身。
詩債到春無處避，離愁因醉暫時無。（《春日偶題》）
茶香解睡磨鐺煮，山色牽懷著屐登。（《即事》）
身閒不恨辭官早，詩好常甘得句遲。（《贈致仕黃損》，
見《雅言系述》）
白日故鄉遠，青山佳句中。（見《酉陽雜俎》）
冥雲生易滿，秋草長難高。
落星一石几千年，門外何人扣漢川。（《白石鎮古城》）
五千裏地望皆見，七十二峯中最高。（《祝融峯》）
花燒落第眼，雨破到家程。（下第東歸，見《海錄碎事》）
架上紫衣閒不著，案頭金字坐長看。（《贈溫州大雲
寺僧鴻楚》，見《高僧傳》）
溪從沮水流嶓冢，嶺接青泥入劍天。（《青泥山》）
但存方寸地，留與子孫耕。
小旗村店酒，微雨野塘花。（見《南部新書》）
地偏雲自去，日暮山更深。
恰似傳花人飲散，空拋牀下最繁枝。
豔魄香魂如有在，還應羞見墮樓人。
（二生並與武椽遊，步非煙死，同賦其事）
掃葉隨風便，澆花趁日陰。（《贈隱者》）
閒雲生不雨，病葉落非秋。（《夏日》）
三月能辭千日醉，一生能得幾回看。（見《詩話總龜》）
最是五更留不住，向人枕畔著衣裳。（熙載婢妾甚多，
不爲防閒，往往私出侍客，客賦詩云雲。見《南唐近事》）
懸心秋夜月，萬里照鄉關。（《思鄉》）
玉排複道珊瑚殿，金錯危椆翡翠樓。（題三學院經樓）
此花不與衆花同，爲感高僧護法功。（《大慈寺芍藥》，
並《吟窗雜錄》）
