△卷一百０六　表第一
后妃表
后妃之制，厥有等威，其來尚矣。元初，因其國俗，不娶庶姓，非此族也，不居嫡選。當時史臣為舅甥之貴，蓋有周姬、齊姜之遺意，歷世守之，因可嘉也。然其居則曰斡耳朵之分；沒，復有繼承守宮之法。位號之淆，名分之瀆，則亦甚矣。累朝嘗詔有司修后妃傳，而未見成書。內廷事祕，今莫之考，則其氏名之僅見簡牘者，尚可遺而不錄乎？且一代之制存焉，闕疑而慎言，斯可矣。作后妃表。
太祖 太宗 定宗 憲宗
孛兒台旭真太皇后[弘吉烈氏，至元二年追諡光獻，至大二年加諡光獻翼聖皇后。] 正宮孛剌合真皇后 斡兀立海迷失三皇后[至元二年追諡欽淑皇后。] 火里差皇后[火魯剌部人。]
忽魯渾皇后 脫列哥那六皇后[乃馬真氏，歲壬寅太宗崩後攝國，凡四年。至元二年追諡昭慈皇后。] 　 忽都台皇后[弘吉剌氏，按陳從孫女，至元二年追諡貞節皇后。]
闊里桀担皇后 昂灰二皇后 　 也速兒皇后[貞節妹也。]
脫忽思皇后 乞里吉忽帖尼三皇后 　 出卑三皇后[歲己未，從憲宗南伐，七月憲宗崩，九月八日后亦薨於六盤。]
帖木倫皇后 禿納吉納六皇后 　 明里忽都魯皇后[泰定三年詔守班禿營帳。]
亦憐真八剌皇后 業里訖納妃子[滅里之母。]
不顏渾禿皇后
忽勝海妃子
右大斡耳朶
忽蘭皇后
哈兒八真皇后
亦乞剌真皇后
脫忽茶兒皇后
也真妃子
也里忽禿妃子
察真妃子
哈剌真妃子
右第二斡耳朶
也速皇后
忽魯哈剌皇后
阿失倫皇后
禿兒哈剌皇后
察兒皇后
阿昔迷失皇后
完者忽都皇后
渾魯忽歹妃子
忽魯灰妃子
剌伯妃子
右第三斡耳朶
也速干皇后
忽答罕皇后
哈答皇后
斡者忽思皇后
燕里皇后
禿干妃子
完者妃子
金蓮妃子
完者台妃子
奴倫妃子
卯真妃子
鎖郎哈妃子
右第四斡耳朶
八不別及妃子
右見歲賜錄，不知所守斡耳，故附於此。
世祖 成宗 武宗 仁宗
帖古倫大皇后 卜魯罕皇后[伯岳吾氏，勳臣普化之孫，駙馬脫里忽思之女。元貞初立為皇后，大德三年授冊寶。十一年帝崩，武宗立，廢后，徙東安州，尋賜死。成宗晚年多疾，后居中用事，而能信任相臣哈剌哈孫，以卒成大德之治，識者猶有取焉。] 真哥皇后[弘吉列氏，至大三年冊為皇后。泰定四年上尊諡曰宣慈惠聖皇后。] 阿納失舍里皇后[弘吉烈氏。皇慶二年冊為皇后。延祐七年上尊諡曰莊懿慈聖皇后。]
右大斡耳朶 失憐答里元妃[弘吉列氏，早薨。至大元年追尊諡曰貞慈靜懿皇后，配享成廟。] 速哥失里皇后[真哥妹也。] 答里麻失里皇后
察必皇后[弘吉列氏，魯忠武王按嗔那顏女也。中統初立為皇后，至元十年授冊寶，尋又上尊號曰貞懿昭順天睿文光應皇后。十八年崩，三十一年上尊諡曰昭睿順聖皇后。后性明敏，達於事機，至元之政，左右彌縫，當時以為蓋有力焉。] 乞里吉忽帖尼皇后 完者歹皇后
南必皇后[弘吉列氏。至元二十年納為皇后，時世祖春秋高，后頗預政，相臣常不得見帝，輒因后奏事焉。] 　 妃子亦乞列氏[明宗母也，天曆二年追諡仁獻章聖皇后。]
右第二斡耳朶 　 妃子唐兀氏[文宗母也，天曆二年追諡文獻昭聖皇后。]
塔剌海皇后
奴罕皇后
右第三斡耳朶
伯要兀真皇后
闊闊倫皇后
右第四斡耳朶
八八罕妃子
右見歲賜錄，不知所守斡耳。
速哥答里皇后[泰定三年詔守世祖斡耳。]
撒不忽妃子
英宗 泰定 明宗 文宗
速哥八剌皇后[亦啟列氏昌國公主益里海涯女也。至治元年冊為皇后，泰定四年崩，諡曰莊靜懿聖皇后。] 八不罕皇后[弘吉列氏。泰定元年冊為皇后，兖王買住罕女也。] 按出罕皇后 卜答失里皇后[弘吉剌氏，魯國公主桑哥剌吉女也。天曆元年立為皇后，二年授冊寶，至順三年尊為皇太后，臨朝稱制，元統元年又尊為太皇太后，仍稱制。至元六年黜太皇太后之號，徙東安州，卒徙所。]
牙八忽都魯皇后 亦憐真八剌皇后[昌國公主益里海涯女也。] 月魯沙皇后
朶而只班皇后 忽剌皇后 不顏忽都皇后
也速皇后 八不沙皇后
撒答八剌皇后[帝姊壽寧公主女也。] 野蘇皇后
卜顏怯里迷失皇后 脫忽思皇后
失烈帖木兒皇后 邁來迪貞裕徽聖皇后
鐵你皇后
必罕皇后[八不罕妹也。]
速哥答里皇后[必罕妹也。]
烈祖 睿宗 裕宗 顯宗
宣懿皇后[諱月倫。至元二年追上尊諡。] 唆魯和帖尼妃子[怯烈氏。至元二年追上尊諡曰莊聖皇后，至大三年加諡曰顯懿莊聖皇后。] 伯藍也怯赤妃子[弘吉列氏。至元三十一年尊為皇太后，大德四年崩，諡曰徽仁裕聖皇后。] 普顏怯里迷失妃子[泰定元年追尊諡曰宣懿淑聖皇后。]
安真迷失妃子 拜拜海妃子
忽上海妃子
順宗
答己妃子[弘吉列氏。大德十一年尊為皇太后，延祐二年上尊號曰儀天興聖慈仁昭懿壽元全德泰寧福慶皇太后，七年又尊曰太皇太后，加徽文崇祐尊號。至治三年崩，諡曰昭獻元聖皇后。后性聦慧，然不事檢飭，及正位東朝，淫恣益甚，內則黑驢母亦列失八用事，外則幸臣失列門、紐鄰等及時宰迭木帖兒怙寵作非，濁亂朝政。及英宗立，羣倖誅，而后勢燄少熄焉。]
