
			　　話說林鳳翔進了風陽府，旬日問屬下各州縣，多已降附，便進兵北行：以朱錫琨為十八軍前部先鋒，兵次南平。清縣令朱祖祥，聽得林鳳翔大軍已到，自知不能抵敵，便出城迎降。林鳳翔督兵進城，秋毫無犯。留兵五百，仍令朱祖祥守南平。次日即進兵望永城進發。

　　清廷聽得天國兵大舉北上，林鳳翔所向無敵，心甚憂慮。便調直隸總督、大學士訥爾經額，領軍三萬人，吉林馬隊八千人，並蒙古旗兵七千人，共統四萬五千人馬，來拒林鳳翔。早有細作報知鳳翔。鳳翔即令軍士倍道而行，先取歸德府，以為駐兵之地﹔歸德知府王襄治、副都統托明阿，聽得訥相已經起程，商議堅守城池，以待救兵。誰想訥相大軍方至保定，畏懼林軍，逡巡不進。歸德守將正造次間，忽報林鳳翔大軍已壓城下。托明阿登城一望：見天國軍兵，旌旗蔽野，連營二十餘里。托明阿大俱。時城中居民，紛紛亂遁。托明阿急令閉上城門，不准軍民離城，人心大憤。即與清軍交戰起來，有欲逃走的被捉回來，立時殺卻，人心俞憤，城中大亂。林鳳翔乘勢攻城，旗上大書招降二字。人民遂擁至南門，殺散守門軍士，意圖開門迎敵。朱錫琨乘勢殺進去，托明阿欲援救時，已是無及。急喬裝雜在亂軍之中，落荒而逃。天國副丞相曾立昌，領百騎繞過北門，來捉托明阿。及知托明阿已離城而去，始調兵回轉來，正遇清知府王襄治。襄治自料逃不去，下馬向曾立昌請降。林鳳翔入了府衙，安撫居民才畢，就聞清將勝保，由徐州入河南，來爭歸德。林鳳翔笑道：「勝保此行，我早料及。」遂令曾立昌、朱錫錕，立刻領軍離城，分兩翼以待。並傳令道：「軍士已疲。勝保若來，休便與戰，吾自有計破之。」隨喚溫大賀道：「兄弟可從間道回鳳陽，趨躡勝保之後，彼腹背受敵、必然退矣。」溫大賀得令去後，果然勝保領軍萬人，已到歸德。見林鳳翔調兩軍分屯城外，心內沉吟道：「林鳳翔十戰十捷，未嘗少挫﹔今忽然緩兵不進，而以軍候我，其中恐有計也。」便與左右商議。左右皆懼林鳳翔威勇，不敢進兵，皆以勝保所慮為是。且以大軍遠來疲乏，若一中伏，吃虧不淺。勝保便傳令暫紮大營，派人查探，有無伏兵。一面以小隊，向曾立昌挑戰。

　　天國曾、朱兩軍，緊守不出，勝保不得一戰，心甚狐疑。次日探子回營稟報，並無伏兵。勝保立意進戰：傳令明日五更造飯，平明起兵，來爭歸德城。

　　當下林鳳翔見勝保未退，即誡曾、朱兩將道：「勝保來，必然大進﹔仍宜堅壁以待鳳陽之兵，則事半功倍。若不得已，吾亦統全城大軍，以為兩賢弟後繼也。」時勝保已督率人馬，分列而進。曾、朱兩將，先嚴陣相待。林鳳翔隨督大軍，從西門分隊而出。勝保正在分軍時，忽飛報天國大兵，已從鳳陽大進。勝保大驚道：「如此則前後受敵矣。」清軍聽得鳳陽軍至，只道中了林鳳翔之計，一齊嘩噪起來。林鳳翔見勝保軍心已亂，督兵直搗清營。恰值駐鳳陽的天國人馬亦到，勝保不欲戀戰，傳令退軍。不料屍橫遍野，血流成河。可憐勝保一員勇將，欲爭歸德，反吃了個大敗仗。統計這場惡戰：清軍死傷的，不下萬人，降者二千有餘。林鳳翔大獲全勝，收軍回城，便令朱錫琨、曾立昌，移兵往取衛輝府，並囑道：「衛輝為我軍必爭之地。若僧格林沁與訥爾經額先據，以與我相抗，實為阻礙，故宜先取之。老夫將引軍為汝後援也。」朱、曾二人，領兵便行。路上朱錫琨謂曾立昌道：「旬日連下數十郡縣，頗不負此行矣。」曾立昌道：「兵有利鈍，戰無常勝。某所慮者，長勝則驕矣！」朱錫琨深以為然。即時將抵衛輝，令人打聽城中消息。原來城內總兵趙鎮元，與知府奇齡意見不合。奇齡力主出城迎敵﹔趙鎮元道：「勝保、琦善以十萬之眾，不能當林鳳翔，況我們兵微將寡，堅守為上。」奇齡道：「我軍大敗之後，正宜一戰，以安人心。若示之以弱，人心益震動矣。」趙鎮元不聽。奇齡不服他，所統旗兵，向與趙軍有意見，加以主將不和，益生衝突。曾立昌把這點消息報知林鳳翔。鳳翔大喜道：「果爾，則衛輝城入吾軍中矣。」遂疾繼前軍。忽見城內塵頭大起，居民呼天叫地。原來奇齡的旗兵，與趙軍爭戰起來，居民各自逃避。趙鎮元見此情形，將來不免見罪，不如投降天國。遂將西門大開。林鳳翔道：「城內必有內變。今若不進，失此機會矣。」即領兵進城。見城內旗兵與趙軍互相毆鬥，林鳳翔乘勢殺了一陣，奇齡知不是頭路，逃出城外。林鳳翔得知備細，便准趙鎮元投降，即令仍守衛輝。

　　忽報李秀成書至。具言江蘇已經平定，不日北上。林鳳翔笑道：「忠王下江蘇，可謂神速矣。然此處亦無須爾也。」朱錫琨道：「老將軍連戰皆捷，聲威已著﹔不如候忠王到時，一同大進，較為上策。」林鳳翔笑道：「兄弟何過慮也！吾以十八軍，橫行數省﹔勇如勝保，只求得一敗，豈懼訥爾經額一孺子乎？」遂令大軍先進山西，取潞安城，然後轉進直隸。

　　軍令一下，無敢諫阻﹔改令朱錫琨為前部先鋒。第二班大軍，望山西進發。軍行時，溫大賀暗謂曾立昌道：「老將軍由勝生驕，吾甚慮之，公何不言也？」曾立昌道：「諫之於大勝之時，勢必不從。不如密函，催忠王速進為是。」溫大賀道：「忠王自江蘇回，必休兵而後進戰﹔且返在之期，即函催亦恐不及也。」二人說罷歎息，只得把戰事情形，詳報忠王：促其北上，不在話下。

　　且說納爾經額，領大軍並吉林馬隊，共三萬餘人，駐紮正定。此時清廷慮納丞相，非林鳳翔敵手，急令刑部尚書桂良，領御林軍萬人，為後援。桂良軍到保定，見納相逡巡不進，隨把情勢奏知朝廷。清廷大懼。急調蒙古郡王僧格林沁，領蒙兵二萬，回鎮順天﹔一面催納爾經額進戰。納相便欲趨駐順德府，部將永良道：「卑職知潞城、黎城之間，有一小路，循太行山東出﹔可由河南之武安，直趨直隸臨名關，往來甚捷。且中多險要，若以六百人守之，雖有大兵十萬，不能過也。再以奇兵截其後路，破林鳳翔必矣。」納相道：「吾亦知之矣。今林鳳翔轉進山西，但這是山西巡撫的責任，吾馬上知照他，令其依計而行可也。」永良道。「轉折而待他人，不如先自守之，較為得力。」納相不從，便飛令山西巡撫，扼要駐守。傳令進兵臨名關，以迎林鳳翔。誰想納相軍令未發，林鳳翔已拔潞、黎兩城，聽得納相將進臨名關，便喚曾立昌，囑咐如此如此﹔又傳令朱錫琨，囑咐如此如此，二人得令去了。便令溫大賀為先鋒，望臨名關而去。

　　且說納相尚未動身到臨名關，附近州縣，早見納相大軍旗號，責令州縣供張。那州縣見是納相旗號，自不敢不從，都應付糧草而去。到了次日，忽報納軍已到，州縣皆大驚道：「納軍方才過了，如何這會又有納軍到來？」急令人打聽，方知確實是納軍。州縣皆到營前問訊。納相驚道：「本帥並無遣派前驅，得毋敵人假冒乎？」遂遷怒州縣，一齊摘去頂戴。傳令到臨名關，把大營紮下。忽聞鼓角喧天，喊聲震地，左有曾立昌，右有朱錫琨，分兩路殺出。納相未曾準備，曾、朱兩軍，如生龍活虎，把納軍衝做兩段，清軍皆無鬥志，納軍十分危急。林鳳翔又統大軍殺到，納相急領百騎，望廣平府而逃。忽一枝人馬攔阻去路，正是溫大賀。訥相不敢接戰，重又逃回。溫大賀直闖中軍來捉納相。納相策馬飛跑。回望四至八道，皆是洪軍。加以臨名四面，皆崎嶇小路，清兵苦難逃脫。猶望保定有兵來援。誰想林鳳翔已先派兵埋伏。故清將桂良在保定，並不知臨名關已經交戰，那裡還有救兵？當下林鳳翔知納爾經額已經逃脫，降令軍中：降者免殺。於是軍士降者大半，餘外都四散逃走。統通三萬人馬，納爾經額僅存百餘人，逃入廣平府而去。林鳳翔大獲捷勝。一面調二班人馬來更替，欲乘機北上。

　　忽報蒙古郡王憎格林沁，領大軍三萬，會合桂良，由保定而下。左右皆向林鳳翔道：「北京為滿酋根據之地，必以全力臨我。我孤軍深入，非兵法所宜。且老將軍自淮上進兵，縱橫五省，威名已震華夏。倘有疏虞，非所以重國家之寄也。不如擇要自守，以待忠王兵到。」林鳳翔道：「若待忠王，恐日月蹉跎，老將至矣。諸兄弟果以孤軍為慮，姑待李開芳軍至可也。」左右聽了，皆無異言。林鳳翔便令分兵，權紮要地，分小隊收復各州縣。僧格林沁亦以林鳳翔軍勢甚銳，不敢遽進，因此兩面權且罷兵。

　　且說李開芳，自接林鳳翔文報，即會合吉文元，起兵北上。忽聽得清廷拜鄂督官文任欽差大臣，督楚軍及旗兵，趨懷慶府。李開芳驚道：「彼忽然統兵北上，志在躡林軍之後﹔吾不如先取懷慶，較為上策。」便兵望懷慶進發。恰恰吉文元軍亦到，李開芳謂吉文元道：「官文現住河南府，此行必與我爭懷慶矣。我兩軍相合，力雖壯，而勢反孤。某素知河南府以北，有條小路，直通孟縣。孟縣為官文　文必經之路。將軍從小路疾趨孟縣以扼之，然後某取懷慶。官文知懷慶已失，必然膽落。將軍以兵乘之，可獲全勝也。」吉文元鼓掌稱善。遂領軍從小路先取孟縣。

　　果然官文領軍已到，前部先鋒武中略來爭孟縣。吉文元分要駐守，全不出戰。武中略報知官文。官文道：「敵人智在吾先，攻城恐亦無益。不如從小路偷過孟縣也。」左右諫道：「不特小路，恐有埋伏﹔且敵人既以重軍駐孟具，我若偷過，反在敵軍之前，腹背受敵，又將奈何？」官文沉吟半晌，便令軍士先紮大營，一面打探敵軍如何，然後進發。

　　卻說李開芳自吉文元去後，即領軍攻懷慶。清國守將提督善祿，副都統西而退。提督善祿，領軍趕來。忽然懷慶西路烽火大起，善祿軍心驚俱亂竄，李開芳引軍殺回。原來未攻城之先，李開芳先派小隊，偷過北門，然後詐敗。卻從北門，舉起煙火，以驚清軍之心。果然清軍驚亂，望後奔竄，互相踐踏。李開芳殺了一陣，直逼懷慶城下。提督善祿，繞城而走﹔都統西凌阿，落荒而逃。懷慶遂下。李開芳進了懷慶府，立即佈告各郡縣。官文聽得消息，仰天歎道：「某欲長驅北上，躡林鳳翔之後，今懷慶已失，吾將安歸？」便令退兵。忽報吉文元兵大至，官文分兩翼死撞一陣，大敗而回。吉文元也不迫趕，進兵懷慶，與李開芳會合。吉文元道：「鳳翔留趙鎮元守衛輝，今趙鎮元已死﹔清將李雲龍，復舉清國旗號，是衛輝復為清國有矣。不如先取衛輝。」李開芳道：「衛輝為進大名要道，得此可與鳳翔軍合。某如此如此，可以取衛輝也。」便令軍士，銜枚疾走，由元村直抵新鄉。

　　衛輝守將總兵李雲龍，聽得天國兵至，急繕垣固守。李開芳令軍士數百人，扮作居民，紛向衛輝逃難。李雲龍見鄰邑告警，人民逃難，便令開城收納：初猶是居民赤手來奔，漸漸來者愈眾，或攜包裹﹔又漸漸箱篋累累，擁擠城門。李雲龍急令守城檢搜行李。誰想李開芳暗點軍士千人，直躡其後，所帶箱筐，都藏軍械。聽得要檢搜行李，亂喊起來。李雲龍情知有變，急欲閉上城門，不提防李開芳軍已到，進城內的乘勢殺了守城軍士，天國軍一擁而入。李雲龍阻擋不住，死於亂軍之中。管教：妙計成功，不費分毫之力﹔名城克復，大張撻伐之威。

　　要知後事如何？且聽下回分解。
