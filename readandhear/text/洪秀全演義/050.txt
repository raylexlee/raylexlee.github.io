
			　　且說陳玉成見李續賓陣腳移動，乘勢攻擊，李軍大亂，玉成率隊直躡李續賓，令軍士皆呼李續賓快來納命！續賓大懼，自料不能透圍，乃再督諸將奮戰：以中軍統領副將彭友勝、參將胡廷槐，雙敵陳玉成。陳玉成令陳國瑞猛撲胡廷槐一軍﹔自己親攻彭友勝，而以五旗營分左右並進，包裹續賓大營。先是陳國瑞以小兒隊先進，忽槍聲響處，胡廷槐死於馬下，陳玉成乘勢衝進，把鼓友勝一軍隔做兩斷，即令陳國瑞獨搗李續賓，續賓全軍皆亂。正在危急，忽得兩路兵馬殺入，同救李續賓，乃曾國華、鄒玉堂，李續賓心始稍定。不料英工部下五旗營齊至，所遇清兵，如狂風敗葉，殺得呼天叫地，李續賓不能立足，率了曾國華、鄒玉堂及諸將望東而逃。忽見左路人馬，紛紛倒退，原來左路已為先鋒賴文鴻直衝而入。清參將杜延光、游擊趙國棟，雙擋賴文鴻不住。趙國棟早被賴文鴻槍斃，清兵紛竄，杜延光亦為李秀成所敗。那時李秀成沿白石山而來，離三河戰地只有七八里，聽得炮聲震動，乃揮軍迸戰，乘勢攻擊，杜延光不敢戀戰，亦望後而逃。忽道員孫守信、知府董容芳，引兵來救社延光一軍，力阻賴文鴻。不意秀成部將汪安均、汪大成、陳贊明、黃子隆等已分道撲至。杜延光、孫守信、董容芳如何抵敵，乃一齊潰散將來，反與李續賓來路相撞。於是清國各路敗兵，反合做一處。李秀成乃傳令諸軍，合圍而進，與陳玉成共困清兵於中央，不能得脫。部將汪安均問道：「何不此時讓一路，放清兵出走，然後追之﹔今合圍包困，恐困獸猶鬥，清兵將為續賓效死矣。」李秀成道：「彼全軍俱敗，隊伍盡失，焉能復振？且我眾彼寡，不足懼也。諸君速宜奮力，休教清兵走漏一人也。」三軍得令，一齊奮擊。李續賓四面被圍，無路可脫，乃令部將鄒玉堂、曾國華在前，諸將在後，自己居中﹔欲奮力透出重圍。奈此令甫下，鄒玉堂先已中槍陣亡，曾國華一軍亦大亂，陳玉成已撲至陣前，清兵互相嘩叫。陳玉成下令降者免死，清軍多有棄槍而降。陳玉成更逼近一步，曾國華知不能得脫，即已自盡。是時李秀成亦從後逼至，與陳玉成越逼越近，清兵皆無心戰鬥，李續賓左衝右突，不得越出半步。看看部下諸將，所存無幾，三軍所存不及萬人，同在核心，李續賓看見三軍呼大叫地，太平人馬，已一層緊一層的殺進來，清兵盡失戰鬥力，或降或死，不計其數，太平人馬更踐屍而進。李續賓見了，慨然淚下，顧謂左右道：「吾受國家重任，且任安徽巡撫，身為主帥，統數萬人馬，以至於此，今使全軍覆滅，皆吾之罪也。吾萬死猶輕，然諸君當以性命為重也。速設法圖生耳！」時王揆一在旁答道：「今全軍已失七八，四面皆敵兵，焉能逃生？吾等亦不忍言降。今唯率眾死鬥，或猶勝於斂手待斃耳！」說罷王揆一與何忠駿，乃身先衝敵而出。李續賓此時仍欲繼後奮戰，不意陳玉成部下皆如銅牆鐵壁，不特撼之不動，且陳玉成部下的小兒隊，已節節挨進﹔陳國瑞更逞神威，直衝何忠駿。計忠駿部下尚存五百多人，皆被小兒隊一槍一個，如寸草不留。何忠駿先死於亂槍之中。於是王揆一一軍，亦不能前進，李續賓更為危急。忽然後軍嘩潰，原來李秀成已引各路人馬擁至，隔不得一二里。李續賓自知不能逃脫，乃盡將文牘摺件，一概檢起焚了，然後北面再拜，拔劍自盡。按李續賓字布庵，本湘鄉人，為羅澤南弟子。自從軍以來，身經六百餘戰，所向有功。一時湘中清將，無有出其右者，臨事勤慎，遇敵奮勇，與多隆阿、鮑超、塔齊布齊名，今乃死於三河之役，時人有詩贊道：

　　儒生慷慨策從戎，良將威名皖鄂中。

　　北面羅山賢子弟，東來江左小英雄。

　　身經百戰支危局，霧掩三河起惡風。

　　回看興國州城外，一樣師生死難同。

　　自李續賓死後，諸部將中被陣亡，或同時自盡，無一生存。所餘殘兵，只有數千，亦盡倒戈投降。計這一場大戰，自李續賓而下，所有死亡者將校：如彭友勝、胡廷槐、鄒玉堂、杜延光、趙國棟、孫守信、曾國華、董容芳、王揆一、何裕、何忠駿等，共四十餘人﹔大兵三萬餘人，死亡者二萬七千人，降者約萬人，全軍覆滅，無一生還，為歷來戰陣所未有。因被李秀成、陳玉成兩雄會兵，四麵包裹，合圍而進，故並無一人逃出也。

　　當三河敗時，鮑超欲馳在援救，比至舒城，已為吳汝孝所阻，不能通路。李續賓外援既絕，遂遭此大敗。自此消息報到湖北、江西，官文、曾國藩大驚，各省皆為震動。因李續賓一路人馬，清國倚若長城，一旦殞滅，如何不懼？當即會銜奏知清廷。時咸豐帝好不震悼，立即加恩厚恤，以李續賓照總督倒贈予，諡忠武﹔並賞銀三千兩，入城治喪，將他入祀照祠﹔並蔭其子孫，從資鼓勵。原來李續賓平日治兵，所到之處，好掠淫婦女，曾為御史所參。咸豐帝以用人之際，又憐其勇，不加責備。反稱好色乃武夫小節，著毋庸議。李續賓得此一語，便不勝感激，樂為效死，此次遂殞於三河。

　　今閒話不必細表，且說李秀成、陳玉成，全軍大捷，降清兵萬人，斬二萬餘人，平清兵營壘七千餘座，所得器械糧草無數。李秀成謂陳玉成道：「此戰清兵膽落，關係甚大。吾兩軍固然有功，吳汝孝功亦不淺，若不是他緊扼舒城要道，恐鮑超救兵一至，李續賓未必便死也。」遂錄吳汝孝為頭功。一面商議進兵之法。陳玉成道：「自湖口一戰，曾國藩膽落﹔三河再戰，李續賓陣亡，吾國自此復振矣。唯皖、鄂一帶，苦於湘軍﹔天京一帶，又為勝保、德興阿等所擾，隔我天京交通之路﹔而鮑超一軍又屢伺安慶。今若能西挫鮑超，而東破德興阿，則江、皖安如磐石矣！吾當與忠工分兵，各破一路，未審尊意如何？」李秀成道：「正合吾意。英王欲在何處？可先自擇之！」陳玉成道：「吾軍兩挫於鮑超，然一遇勝保，無有不勝，吾本欲斬鮑超之頭，以雪前敗，只恐軍心尚怯，故欲忠王西行也。」李秀成允諾，遂由陳玉成下浦口，秀成白領人馬西行。又念譚紹洸守安慶，兵力已足，乃令古怪賢、陳坤書兩路，由安慶東趨，相會於桐城。李秀成率大兵望桐城進發。

　　時清將鮑超一軍，自二郎河戰後，轉戰各路，互有勝負﹔及李續賓深入廬州，催請救兵，胡林翼特派鮑超往救。奈為太平將吳汝孝所阻，不能通過舒城，遂駐兵桐城一帶，報知胡林翼，欲直下安慶，以分李秀成兵勢。迨聞清兵全覆，李續賓陣亡，知道太平兵勢正銳，未敢遽近。忽接得胡林翼來文，多隆阿己調往攻捻，現胡林翼特出兵潛山，以鮑超聲授，欲同下安慶。突有探馬飛報：秀成之兵馬已過廬州，沿舒城直望們城而來，鮑超聽得秀成兵勢雄壯，心上稍怯，先把軍情報知胡林翼。林翼以鮑超向來用兵，遇敵則進﹔今忽然以李秀成軍勢浩大來報，是有怯心矣。遂回書鮑超，並道：「吾為巡撫，受朝廷厚恩，理當效死。若諸君則不然。可戰則戰之，不然即先宜退兵，勿過臨險地也。」林翼之意，直欲激起鮑超奮心。故鮑超看了來書，以為胡林翼既宜效死，難道自己不宜效死，便立心奮戰。一面復林翼，自稱誓與李秀成決個勝負。胡林翼聽得大壯其志：欲以兵為鮑超後援。不料李秀成亦慮湖北清兵將出，將為鮑超後應，乃飛令補王莫仕葵，以本部人馬西行，直擊潛山、太湖之間，以為聲援。胡林翼聽得莫仕葵人馬將到，乃懼為所躡，不敢遽進。

　　是時鮑超進兵，已近桐城，李秀成大軍亦至。部將汪大成進道：「霆軍已至矣，不如先踞桐城，遲則鮑超先入為主矣。」李秀成道：「將軍之言非也！桐城乃囊中物耳，不患不得！吾軍若入桐城，其勢已孤，徒待霆軍之攻擊﹔彼縱攻之不克，猶可從容而進，而彼先立於不敗之地也。鮑超此來，志在求戰﹒吾因而破之，又何憂桐城不為我有乎？」說罷諸將歎服。忽報探馬飛報：「鮑超大軍合約三萬人，已相離二三十里。」隨後又報：「胡林翼一軍不敢前來。」李秀成急令三軍掘土為壘，計分二層：其外就所掘之地，以為長濠﹔然後傳令三軍，如遇霆軍來攻，且勿急進，宜先並力御之。部下聽得，皆為不平，以為李秀成畏懼鮑超，故皆磨拳擦掌，憤憤不平。秀成皆詐作不聞，只傳令不得違抗。

　　不移時霆軍已至，秀成又令三軍不得妄動，待看中軍紅旗起時，方始出兵。時霆軍進勢極猛，惟苦於太平人馬重壁相隔，不能攻得要害。那鮑超本是精悍好鬥，乃督兵猛進，欲直撲長濠。奈秀成人馬自內擊出，霆軍死傷頗眾。時太平天國諸將，皆請令越濠而出，秀成不從。並且出示言霆軍壯，陳玉成且為所敗，不宜妄進。待稍有機會，然後乘之。惟諸軍心中不服，又不敢抗李秀成之令，只有奮力抵敵。計自辰至暮，依然不出。鮑超令部下繞攻秀成，晝夜不息。李秀成乃分軍為二隊輪班歇息。鮑超不知李秀成有何計策，只欲推倒李秀成壁壘，欲填濠而進﹔一面令部將孫開華，領兵先取桐城﹔復飛報知胡林翼，謂已入桐城，現正壓攻李秀成營前，以為必勝。去後復鼓勵三軍，冒死猛進﹔奈進勢愈猛，死傷愈多。那李秀成所築營壘，以數十小營，護一大營，勢若迴環﹔且兩重壁壘，任鮑超如何攻擊，全不著緊。乃至次辰，李秀成得探馬飛報：古隆賢、陳坤書，兩軍將到，李秀成大喜。時霆軍損傷三千餘人，軍力亦倦。李秀成乃飛令古隆賢、陳坤書，直從下游截攻霆軍。隨即中軍把紅旗一舉，太平人馬蓄憤已極，即開壁門，分道而擊：計賴文鴻、汪安均、汪大成、陳贊明、黃子隆，共五路人馬，令蔡元隆、郜永寬，留守大營，兼防後應，以防桐城清兵衝擊。秀成卻與諸將校，共統大軍，為五路後繼，一齊向霆軍殺來。

　　那時霆軍連攻了一晝夜，兵力已倦﹔二來太平人馬蓄憤已極，人人憤勇，無不一以當十，霆軍如何抵敵得住？皆望後而退。鮑超大怒，下令退後者斬。卻令部將王愆慶、婁雲慶、熊鐵生等，各率本部猛御，鮑超復引兵當中直進，忽報部將唐仁廉坐下馬，被賴文鴻槍斃，唐仁廉翻身落馬，唐軍中營、左營，先已驚潰，隊伍遂亂。賴文鴻乘勢直搗，唐仁廉支撐不住，先已敗下。同時熊鐵生為太平將黃於隆部下流彈，傷了右臂，負傷不能督戰了。於是唐仁廉、熊鐵生，兩軍先敗。賴文鴻、汪安均、汪大成、陳贊明、黃子隆一齊躡追。鮑超仍欲奮戰，不意唐仁廉、王愆慶、婁雲慶、熊鐵生各路兵馬，反衝動鮑超中軍。李秀成大隊已到，萬槍齊發，鮑軍死傷極眾，乃一同敗走。鮑超傳令先奔潛山駐紮，只望胡林翼應援，不料補王莫仕葵先到，古隆賢、陳坤書亦到，胡林翼已不能駐足，引軍西回，欲改向北路，以應鮑超，誠不料霆軍敗得如此迅速。那莫仕葵、古隆賢、陳坤書等不追胡林翼，反引兵北截鮑超。所以鮑超反倒前後受敵。李秀成見霆軍已敗，復撥軍為二，令賴文鴻、黃子隆、陳贊明為一路，從呂亭驛追下來﹔秀成自與汪安均、汪大成及諸將為一路，從鬥鋪追下來，兩路皆取建瓴之勢。下令行軍不能中止，不分晝夜，務令鮑超全軍覆沒方休。太平軍士得令，皆且追且攻，看看將近潛山，鮑超已失軍萬餘人，正在人困馬乏，忽見前路塵頭大起，三路人馬勢若長蛇攔住去路，早發炮向霆軍攻擊。隨據探報稱乃大平將古隆賢、莫仕葵、陳坤書兵馬也。鮑超頓足歎道：「似此前後受敵，吾其死矣！吾死，諸君又豈能獨生？其各宜奮戰可也！」便令諸將分頭抵禦。究意寡不敵眾，且又潰敗後，軍士皆無心戀戰。時太平人馬已分道壓至，秀成大兵在東北，古隆賢、陳坤書、莫仕葵在東南，諸路夾攻，且攻且進，霆軍不能抵禦。賴文鴻更統本部人馬，直衝清國兵，聲言勿放走鮑超。

　　時霆軍死傷遍地，太平人馬皆踐屍而進。鮑超知不能抵禦，乃傳令向西而逃。惟太平人馬復隨後迫擊。鮑超謂左右道：「此行得生為幸，霆軍能戰之名從此掃地矣。」見三軍紛紛亂竄，部下所存不及萬人﹔後面人馬又已追至，此時霆軍皆已疲倦，被太平人馬衝入，當者便死，霆軍更為紛亂。鮑超怒軍士投降，已傳令諸將：使轉布軍中，謂昔者霆軍連敗太平人馬，殺傷既多，蓄憤已久，降者必被誅戮﹔故霆軍無敢言降。經秀成下令招降，亦無應者，故死傷更眾。時鮑超亦不顧及後軍，只由諸將保護而逃，隨後婁雲慶、王衍慶等，亦皆奔到，都稱全車將盡，快些逃命。

　　正走間，忽見後路一支人馬趕到，乃部將孫開華兵也。因孫開華攻入桐城，聞得霆軍大敗，料知孤守桐城無用，故並棄桐城奔走。鮑超得這一支生力人馬，心上頗安，傳令孫開華斷後而奔：無如無孫開華所部僅二千人，不能當李秀成各路之眾，折去人馬大半，也只好一同奔潰。秀成仍率諸將猛追，縱虎歸山，終為後患也。遂懸重賞：務捉鮑超。鮑超正在危迫之際，又見前路一支人馬已到，遠見塵頭飛滾，乃謂左右道：「來者若是敵軍，吾等豈尚有生路乎？」說猶未已，已得探馬報稱：胡林翼已率李盂群、江忠義兩軍來到，鮑超方才放心，未幾果見胡林翼旗號。時李秀成三軍疲戰，恐不敵胡林翼生力軍，遂傳令勿追。那時鮑超已被李秀成追殺五十餘里，沿路屍橫遍野，血流成河，及得胡林翼救援之後，部下所存不及五千人，計死亡逃竄約有二萬之數。鮑超不覺垂淚道：「吾向不曾與李秀成交鋒，今日遇之，方知其能也。今使軍士塗炭，皆吾之罪也。」說罷力請胡林翼代請議處。胡林翼道：「使君以孤軍深入，致遭失敗，此吾之罪也。勝負兵家常事，但九江一敗，桐城再敗，吾軍損失軍銳，不下十萬人，軍勢大挫。既敵人軍勢復張，關係不小，即君之威名，亦甚可惜也！」鮑超聽罷，搖首而歎。隨覺腕上微痛，卻已為流彈所傷，但非要害。胡林翼見敵軍已退，霆軍亦疲極，乃令安營，暫行休息。鮑超欲合軍迫擊李秀成，胡林翼道：「彼眾倍於我，勝之不易﹔待公恢復軍勢後，再求一戰，未為晚也。」鮑超乃無言。計霆軍會合各路共二萬餘人，存者數千，尚多焦頭爛額﹔其餘將校除唐仁廉、熊鐵生被傷之外，凡營官哨弁死傷者四十餘人。這一場大敗，霆軍向來所未見。胡林翼只得令人掩埋各地屍首，自桐城南下轉北而西，五六十里，屍骸遍地，簡直埋不勝埋。

　　李秀成大獲全勝，即會各路人馬於潛山，范汝曾道：「鮑超為敵軍著名虎將，今全軍覆滅，敵人膽落矣！胡林翼雖到，亦無濟於事，不如乘勝追之。胡軍若破，乘機收復武昌，有何不可？」李秀成道：「語曰『歸兵莫掩，窮寇莫追』，以吾軍連戰兩晝夜，眾將軍力已疲矣，強而用之，徒以取敗。設胡林翼有膽，以生力逼吾，則勝負未可知也。且武昌一地，為滿人所必相爭，守亦不易﹔今日得之，明日失之，是徒耗兵力耳。」范汝曾道：「然則今日作何行止？」李秀成道：「自吾下九江以來，前後三戰，敵兵大敗，皖、鄂、湘、贑之精銳盡矣﹔只留都興阿、勝保，猶以馬隊屬步軍，斷吾浦口，隔我天京交通路道，若英王能破之，則吾國可獲數年之安。吾即乘機以謀北伐，不亦可乎？故我今當回軍為英王聲援矣！」遂酌撥人馬駐守潛山、太湖、桐城一帶，以為安慶屏障，即引軍東返，以應陳玉成。

　　且說陳玉成，自與李秀成分兵，先由巢縣，直抵滁州。忽得探馬來報：清將欽差德興阿一軍，已由浦口趨小店﹔欽差勝保一軍，亦直趨水口而來，兩路人馬合計四五萬人，中有吉林馬隊萬餘，聲勢極大。陳玉成聽得躊躇未決，部將陳仕章道：「勝保軍勢徒有外觀，不足懼也。吾軍與勝保前後數戰，未嘗少敗﹔今大敵當前，惟有奮鬥，何待思疑！」陳玉成道：「吾豈懼勝保者耶！但敵軍中於勝保而外，復有德興阿，吾以一敵二，須籌善法耳！某料德興阿、勝保必引兵疾走烏衣，吾不如先據之，然後以主待客，以逸待勞可也！」說罷即督軍直向烏衣進發。

　　原來勝保再調都統富明阿一軍為助。那富明阿軍中，亦有馬軍五千名，勝保因前次八斗嶺之戰，步軍多，馬軍少，為陳玉成所敗。此次欲多用馬軍。故與德興阿約，俟富明阿一軍到時，然後同進。遂使陳玉成得先進烏衣。忽聽得侍王李世賢，轉戰贑、浙二省，屢破清軍﹔今聞忠、英兩王西出，而勝保、德興阿合兵重屯浦口，隔斷天京之路，因恐天京有失，特此北還。一路破寧國府，入繁昌，趨和州，大軍將抵全椒。陳玉成聽得大喜道：「侍王若至，此天助我成功也。」一面鼓勵李世賢，約以分道破敵，並告以駐軍烏衣﹔又飛令六合守將李昭壽，引兵面西，以截勝保之後。一面鼓勵三軍：敵來即戰。

　　時玉成部下，自李世賢兵到，軍心已壯﹔徐又聽得李秀成已大破霆軍於桐城，斬首二萬，陳玉成此時更眉飛色舞，即示令諸軍：「以本軍曾敗於霆軍，而李秀成獨能破之，我軍已形減色。今若更不破勝保，則我軍威名掃地矣！」於是三軍聽得，更為奮勇，恨不得勝保、德興阿早來交戰。

　　時清將勝保兩軍，已取齊同來。勝保抽出富明阿馬軍五千，以為前部﹔令富明阿以步軍為各路援應，共兩軍合計馬隊二萬，步隊二萬。聽得陳玉成駐兵烏衣，望烏衣進發。陳玉成令李世賢，兼統九伏洲之眾，準備來攻。一面傳令軍中：待清兵至時，由李世賢先發﹔卻號令本部，以吳汝孝為左軍，以陳仕章為右軍，以小兒隊為前部，以五旂營為中軍親兵。並下令道：「若清兵至時，先自守禦﹔及李世賢軍到時，料清兵必移擊李世賢一軍，然後乘之。」諸將得令，皆準備迎敵。是時清兵分兩路並進：右路為勝保，以副都統嵇騰阿為前部，以提督李若珠，副將戴文英繼進﹔左路為德興阿，以總兵陳升為前部，以道員孔繼鑠、宣維祈繼進，皆向烏衣擊來。到時已近日暮，德興阿初欲休兵一夜，然後進戰。勝保道：「陳玉成驍悍好鬥。我軍至此，彼將出而擊我矣！我壁壘未堅，必不能守禦，不如先制之。」德興阿以為然。遠望見陳玉成連營五六十里，旌旗齊整，三軍皆有懼色。勝保調左右道：「兵法在一鼓作氣，今三軍見陳玉成軍容嚴整，似有懼意﹔若再延時日，兵心更動矣，是宜速戰。」乃約會德興阿，鼓勵兵士前進，直攻陳玉成左右二軍。不料吳汝孝、陳仕章早得玉成之令，先立寨柵，以防衝突，清兵一連進攻兩次，太平人馬不動。

　　未幾夕陽已下，夜色初升，是日為九月初一日，夜後月色無光。勝保覺玉成向來健鬥，此次獨不出，正以為疑，陳玉成又預囑土人，布散謠言：稱陳玉成孤軍難敵兩路，故候李秀成方敢交戰。勝保半信半疑，一怕陳玉成有別謀﹔二怕李秀成真到了，更難抵敵，便思退兵。左右皆爭道：「陳玉成非不能戰也。我軍若退時，陳玉成將出而乘我矣！」不想說猶未已，下流聲鼓大震。探馬早飛報道：「太平軍侍王李世賢，已會合九洑洲之眾，前來助戰矣。」勝保大驚道：「此吾軍探事不明之過也。早知李世賢至此，吾斷不同趨烏衣矣。」說罷乃急報德興阿，趁玉成未出時，急行分兵：勝保自拒李世賢，而以德興阿單迎陳玉成，立令分軍。正移兵時，只見陳玉成軍中火把明耀，一齊衝出。令吳汝孝、陳仕章轉攻德興阿，而陳玉成獨擊勝保，這三路人馬，皆如生龍活虎，不辨人馬多少，但見得彈子如雨而下。勝保前部副都統嵇騰阿，先已中槍斃命，軍中一時紛亂，玉成乘勝夾擊。那時李世賢亦率大隊擁至，勝保亦不能支。陳玉成傳令每兵一隊，半擊清兵，半擊坐下馬，清兵惶亂之際，皆無心戀戰。勝保令李若珠、戴文英雙戰陳玉成﹔傳令自拒李世賢一路。不意陳玉成後路，五旂營已分道壓至。李若珠先已受傷，軍中更亂﹔戴文英一路亦不能支，乃一齊潰退。勝保見西路俱敗，本部又為李世賢所壓，所有馬隊已死傷三分之一，其餘亦向後奔逃，勝保乃傳令暫奔浦口。陳玉成知李世賢必追擊勝保一軍，自己卻分軍一半，追躡勝保﹔而以半軍助吳汝孝、陳仕章夾擊德興阿。時德興阿，正與吳汝孝等拒戰，猶以吳、陳兩路人馬無多，初時不大畏懼，尚奮勇與吳汝孝、陳仕章相拒。及聞勝保已敗，德興阿大吃一驚：恐勝保一退，自己不能支持，正在籌思無策，忽見陳玉成分軍擁至：已知道勝保已真潰敗。於是全軍皆驚。陳玉成督令吳汝孝、陳仕章猛進，德興阿大敗，傳令將人馬望東而逃。忽流星馬飛報：六合太平守將李昭壽，已引大隊截來。德興阿更魂不附體，亦傳令暫奔浦口。陳玉成乃與吳汝孝、陳仕章一齊追擊。不多時李昭壽人馬亦到，殺得德興阿人馬呼天叫地，沿路屍骸滿目。陳玉成惟率兵直追，將近浦口時，李世賢亦已追至，太平人馬耀武揚威，清兵被壓至浦口，被追至河中溺死者，不計其數。管教：五路西來，已壓敗兵沉浦口﹔孤軍東下，又來降將獻蘇城。

　　要知勝保、德興阿此敗若何？且聽下回分解。
