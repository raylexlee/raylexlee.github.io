
			　　話說羅大綱拔了揚州，令劉官芳撫恤災民，修復城垣，並留兵鎮守﹔自率本部人馬，令郜雲官為前部在助賴漢英，與清國欽差托明阿會戰。時賴漢英已進攻清軍。那托明阿本無將略，惟以軍中人馬尚眾，料賴漢英不能遽破其軍，只令軍上堅壁緊守。並下令道：「揚州城池堅固，未必遽陷，我們且守著，等各路援兵大至，必大破洪軍矣。」以此之故，只於賴漢英進時，才悉力抵禦。賴漢英見托明阿不出，疑有別謀。部將李春發道：「托明阿並不知兵，有何別謀？今當悉力攻之，勿待其援兵雲集也。」賴漢英乃令李春發為左，伍文耀為右，自己居中，分三路猛進。

　　托明阿仍主力守。其部將緝順奮然道：「將軍授命為欽差大臣，朝廷欲將軍進攻敵人也。吾軍非守城者，何待守禦？敵至不戰，已為失計。且焉有擁數萬之眾，尚坐守營中，以待外援者乎？」托明阿不能答，乃與諸將出戰。時賴漢英等已逼至托明阿營前：前部列牌為壁，且攻且進，托明阿全失地勢。及戰至夜分，望見揚州城內火起，托明阿軍心惶駭，一時慌亂。不多時已報揚州失守，軍心益亂。賴漢英乘勢迫之，托明阿不能抵禦。羅大綱人馬又至，兩軍夾攻，托明阿更不能支，一齊潰散，只得領軍望西北而逃，志在與和春會合。羅大綱、賴漢英乃分頭追趕。追殺十餘里，方始收兵。計是役托明阿軍中，折傷八千餘人。托明阿只顧逃走，更不敢回顧，直奔至盱胎，見羅、賴二將退回已遠，方始心安。自念既失揚州，又損兵折將，因此憂憤交集，奏報入京，清廷大為震怒，立革托明阿欽差大臣之職，以將軍德興阿代之。時和春正由皖北回軍，已知揚州失陷，乃車兵銳攻江浦﹔張國梁亦率兵往取六合，出洪軍不意，遂拔了六合城，以溫紹原守之。張國梁復與和春相約道：「揚州既陷，羅大綱軍勢正盛﹔吾若與戰，誠不易得手。兵法攻其所必救，不如合攻金陵，洪黨諸酋外出，金陵空虛，若有緊急，必以囉大綱回軍，此孫臏圍魏救趙之法也。待羅大綱回軍後，即以德興阿一路，先復揚州，以為吾等根據之地。然後據上游以撼金陵可也。」和春大然其說，一面知照德興阿，遂移兵逼攻金陵。

　　洪秀全聽得以和春及張國梁合軍，其眾不下六萬，恐為所困，乃先調羅大綱回軍。羅大綱聞命乃歎道：「吾今番出兵，又成畫餅矣。天王有命，吾不得不從也。」遂留劉官芳領軍萬人，並部將指揮數員扼守揚州，自與賴漢英等復率兵向東南分道，拊和春、張國梁之背，以救金陵，不在話下。

　　且說李秀成進兵湖北，立意窺復武昌：先以賴文鴻、李昭壽、洪春魁、晏仲武收復附近各郡縣。官文、胡林翼遂疲於奔命，調兵遣將，往還應援，皆不能及，以至武昌附近州縣，皆為秀成所復有。會太平將陳玉成方由皖北進兵而西，先後陷潛山、太湖、宿松、黃梅，復轉向西北，當者披靡，直趨湖北。又陷英山、羅田、麻城，傳檄黃陂、孝感，勢如破竹。李續宜、李續賓、李孟群等，皆為所敗，縱橫千里，以次底定。計洪朝自武昌失守，鄂境皖境一帶，幾為官文、胡林翼所乘，至是乃軍聲復震。李秀成聽得，謂諸將道：「英王可兒，壯國家聲勢不少。吾窺復武昌，此其時矣。」先令人打探清軍情形。

　　時曾國藩方因丁艱回籍守制，所部楊載福、彭玉麟、塔齊布等軍，暫歸官文調譴。官文時已拜欽差大臣之命。以太平將李世賢方縱橫於江西各郡縣，兩湖皆為戒嚴，故鄂督官文、鄂撫胡林翼與湘撫駱秉章皆懼李世賢一軍由江西攔入湖南，不特湖南難保，更足要武昌之後。況石達開方縱橫川黔，若李世賢更由湘入川，與石達開相應，則東南大局，更不可問。湘撫駱秉章乃商諸官、胡兩人，官、胡兩人亦甚以為慮。乃令李續賓、李續宜仍在安徽攻戰，卻以塔齊布、楊載福領人馬人江西，邀李世賢之後，以為湖南聲援。官、胡卻仍留武昌，以防李秀成之攻擊。那時李秀成打聽得清楚，便謂諸將道：「彼重顧江西。於大敵當前，猶分兵四出，此官文之失算也。吾破武昌必矢！」乃謂李昭壽道：「洪山為武昌要道，勢所必爭。今洪山清將李孟群，所部不過五千人，汝領兵五千人，會同賴文鴻先爭洪山。苔官文、胡林翼遣兵往救，則吾之攻武昌更易﹔彼若置洪山於不顧，亦可先取洪山。得此，亦足以據武昌要害也！」李昭壽、賴文鴻得令去後，秀成又謂譚紹洸道：「漢陽係湖北重鎮，與武昌只隔一河，地勢在武昌之後。官、胡二人，只防我進窺武昌，必不防我復奪漢陽。今陳玉成既拔黃陂，該處與漢陽相隔不遠，吾當知照陳玉成，使分兵南下，以壯聲勢﹔公可紮筏渡江，以窺漢陽為名，料官、胡以漢陽為入湘要道，彼既俱李世賢攔人湘省，必懼我更得漢陽之後，即逕趨湖南，勢必分兵往救。公當其分兵渡過漢陽時，乘勢襲其救兵。一面與彼救兵相持，一面率一半人馬渡過對岸。無論能拔漢陽與否，武昌必然震動。我如此如此，即可以破武昌。」分撥既定，便告知各營，使準備往攻武昌。諸將以李秀成此次出兵太過於張揚為慮。秀成道：「吾正欲彼知我即攻武昌也。」是時官文、胡林翼知李秀成將來攻戰，便悉以精銳防守武昌。胡林翼道。「秀成此次出兵，佈告各營，不畏為吾所知，吾恐其必有他謀也。」官文道：「彼盛屯興國州，不取武昌，待取何地？吾等經營數年，方規復此誠，若一旦不守，誠為可惜。今大冶、冰湖、梁子湖等處，已為敵有，彼進兵既易，安有不急征武昌之理？非悉銳守之不可。」正議論間，忽報李秀成引軍來攻武昌。官文道：「果不出吾所料也。」即設法調兵守禦。忽又報秀成軍退，官文不信，再使探之。果然，未幾又報李秀成軍至。

　　原來秀成分軍兩路，一沿大冶，一沿梁子湖，以疑官、胡兩人。時官、胡兩人不解其何以忽進忽退。正在忖奪，已報到陳玉成分兵由孝感直趨漢陽﹔譚紹洸亦引軍渡河，前往會襲漢陽矣。官文大驚道：「漢陽有兵，不能擋陳玉成、譚紹洸之眾。若漢陽一失，即隔斷荊州消息，湖南亦危，此時武昌更為孤立。自此兩湖皆休矣，速宜調兵救之。」胡林翼道：「吾初亦疑其有他謀，吾二人並驟於此，自孤其勢，頗為失著。漢陽雖重要，然欲救之，只合早為佈置，若此時分兵，恐武昌更危矣。」官文心中：「以為胡林翼為湖北巡撫，自然專顧武昌﹔我為湖廣總督，應兼顧兩猢。遂力抗林翼之議。且是時紛傳侍王李世賢，將以大隊壓入湘境，湖南一省大力震動。湘撫駱秉章雪片似的文書，正請設法援應。官文便不再知會胡林翼，即以提督李成謀、道員多山領兵急援漢陽﹔復知照將軍都興阿由宜昌領兵上進，以抗陳玉成支隊。李秀成探得官文已分兵往援漢陽，乃率諸將力攻武昌。官、胡兩人守禦不屈。忽報往救漢陽一軍，於半渡時為譚紹洸所擊，所有浮橋盡被敵人燒燬，今敗兵正逃回城也。官、胡聽得大驚，舉止失措。守兵望見城外火光，大為震動。正在倉皇之際，飛報洪山失守，李盂群敗走，為敵人所壓，不能回應武昌，因恐漢陽失守，已直奔漢陽去矣。

　　原來賴文鴻與李昭壽往攻洪山，李孟群亦防戰不屈。孟群有一妹，好談兵事，自編女兵一隊，隨兄出征。當太平將賴、李二人到時，與其兄並力防戰。李孟群久知賴文鴻槍法利害，俱自己裝束為敵人所認，乃令手下親兵喬妝如已裝束在前，自己卻在後督兵。果然文鴻見李孟群奮力防守，即謂左右道：「若能先殺死李孟群，則敵軍必挫矣。」乃擎槍發擊，即應聲而倒。清軍疑主將已亡，一時慌亂。不知所擊者非真李孟群也。時賴文鴻、李昭壽見孟群軍潰，乃盡力衝擊，清兵大敗。李昭壽乃請賴文鴻直躡清兵之後，又懼清兵奔回武昌，反增武昌守禦之力，遂率兵轉向武昌：一面橫擊清國敗兵，一面助攻武昌而去。

　　不想官文自聞兩路軍敗，前往漢陽的兵，又紛紛擁回武昌，人心益搖，防守亦懈。正沒措手，已被秀成攻破東門。先在城垣下，疊草舉火，以驚人心。於是城內清兵以為城已盡陷，各自逃竄。官、胡二人，亦由南門逃出。秀成遂率兵直進城中。時前任鄂撫陶恩培，方留省幫辦軍務。不知武昌已陷，乃與總兵王國才，由咸寧帶兵來援。不知官文、胡林翼已高城退守漢陽﹔亦不知武昌早已為李秀成所得。在昏夜乃率兵竟進城中。望見李秀成旗幟，方知武昌已陷，乃大驚。方欲退時，已為李昭壽所截，遂相與巷戰。少時賴文鴻一軍亦到，諸軍相繼而出，互相夾攻。陶恩培先為李昭壽擊殺，全軍皆降﹔總兵王國才知不能脫，亦自刎而死。賴文鴻下令招降王國才的人馬。當巷戰時，城中極為震動。及次早李昭壽、賴文鴻報捷，李秀成笑道：「焉有城他已陷，猶未打聽清楚，即魯莽進城者乎？清國用此等人帶兵，安得不敗？」當下重賞諸軍。以漢陽一地，清將既有多隆阿把守，又以都興阿由宜昌上駛，今胡林翼、官文、李盂群又相繼赴漢陽，是漢陽清兵雲集，取之亦殊不易。乃令譚紹洸回軍。一面將收復武昌情形，報知金陵。

　　以諸將此次戰事之中，以李昭壽先能取各郡，繼奪洪山，又斬巡撫陶恩培，遂錄李昭壽為功首。自此李秀成益重視李昭壽：日則同食，夜則同榻，待以殊禮。譚紹洸道：「忠王之重李昭壽過矣！」李秀成含糊答道：「昭壽驍勇善戰。每次出兵，當者皆潰，幾於戰無不勝，攻無不下，吾所以重之也。」譚紹洸道：「此人驍勇善戰，誠如忠王所言。然昭壽賦性剛愎，立心奸險，如魏武帝謂司馬懿，所謂鷹視狼顧，後必生亂，不可不防之。切勿付以大權，否則恐為國大害矣。」李秀成聽罷默然。徐遣退左右，乃向譚紹洸道：「公固能識李昭壽者！特弟所以重之，亦不得已耳。」譚紹洸急問其故？李秀成道：「吾國自林鳳翔歿後，北進無期。今捻黨龔得樹、張洛行、苗沛霖等，以數十萬之眾，橫行於齊、魯、秦、晉、河朔之間，聲勢甚大。李昭壽與張洛行等為至交，吾欲藉昭壽聯絡捻黨，以牽制北方。待吾等撫定東南，即可以長驅大進耳！」譚紹洸道：「雖然如此，亦宜慎防其人。」李秀成道：「其兇暴叵測，吾固知之。吾待以恩遇，以結其心，必能為我用矣。」譚紹洸唯唯。

　　時秀成正欲由湖北入河南長驅北進，乃令軍士修復武昌城垣。以武昌屢次被兵，居民太苦，即發賑居民。並令晏仲武領兵駐守洪山，以為武昌犄角。又令阻斷武漢河道，以防漢陽清兵﹔又令增修水師於妙河，以防清國水軍掩擊。仍令譚紹洸領著重兵，與洪春魁、馮文炳鎮守武昌。佈置才畢，適燕王秦日綱馳到。秀成道：「自黃文金被困於浦口，公久駐安慶，何以忽然至此？」秦日綱道：「黃文金為左宗棠所困，吾又以安徽多事，不敢稍離，今文金已回安慶矣。左宗棠軍勢極銳，清廷已有旨升他為候補四品京堂，襄辦皖南軍務。幸林啟榮由九江分兵，出其不意襲擊左軍，故文金得以脫險，今可以無事矣。我今奉天王之命，恐忠王攻武昌不下，故領兵來助。今已規復武昌，是何神速也！」秀成乃將攻取武昌計劃，向秦日綱細述。並道：「吾正欲北征，懼武昌兵力單薄，燕王到此，正合用著。就請以公本部大軍，巡視武昌附近，以防漢陽，兼保武昌。吾北征亦可以無後顧矣。」燕王秦日綱領諾。忽金陵有急報飛到：以清將德興阿方困揚州，賴劉官方設計死守，而和春、張國梁兩路大兵，又合窺金陵。雖有洪仁發、洪仁達在金陵防守，但羅大綱、賴漢英屢與和春、張國梁交戰，只互有勝敗，不能取勝。現清廷又以福建延郡道李鴻章，調署江蘇巡撫。李鴻章並借洋人的利炮，銳意進窺蘇常。故鎮江楊鎮清及溧水吉志元兩軍，俱不能移動。特請忠王先回金陵。待金陵穩固，然後由淮揚北進等語。李秀成歎道：「局境如此，吾徒東奔西走耳。」乃先知照陳玉成，使由鄂北直進河南，而自以本部趕回金陵。一面令李昭壽領驍騎五千人，星夜趕赴揚州，以壯聲勢。秀成即領大兵，望金陵而去。且說英王陳玉成，兩目上有摺痕，清兵謂為「四眼狗」。鷙悍善戰，所向無敵。自縱橫皖鄂，撫定各郡之後，威聲大震。及得李秀成知照，即欲由鄂入沛，忽報清將勝保領本部人馬三萬人，並吉林馬隊由皖北直趨鄂境，單攻陳玉成，以援武漢。原來勝保自破了林鳳翔之後，清廷即調他攻伐捻黨，及向榮敗死，武昌復為李秀成所奪，官文、胡林翼俱敗，以東南震動，乃再調勝保南下。那勝保以在皖北時，屢為陳玉成所挫，方憤前敗，至是悉銳與陳玉成相爭。陳玉成聽得，恐勝保躡其後，遂暫緩進兵汴梁，先移兵馬單迎勝保交戰。方抵安徽，已與勝保一軍相遇。兩軍尚相離四十里，陳玉成相度地勢，先在八斗嶺屯營。

　　那八斗嶺地勢崎險，峰巒拱伏，絕妙一個戰場。陳玉成踞之，以為大營﹔復在八斗嶺前後分紮各營，共連營數十里。軍中四萬人，號稱十萬。每夜置燈火，光氣燭天。諸將問其增燈火之故？陳玉成道：「勝保屢為吾軍所挫，其軍必怯，吾因其意而用之，故以軍勢懾之也。」諸將皆服其計。陳玉成復集諸將道：「勝保此來，銳意與某決個雌雄：故以三萬之眾，再附以吉林馬隊，眾寡與吾軍等耳！彼志在速戰，不借百里奔馳，吾紮於此以待之，已得以逸代勞之法。勝保到時，吾以前軍迎戰誘敵，而以後軍抄出擾之。吾窺便以大營進擊，破勝保必矣。」遂令前軍驍將蒙得恩如此如此﹔又令後軍驍將林紹章如此如此。自與副將韋朝綱、洪容海，準備窺便進戰。

　　時清將勝保，因欲直躡陳玉成，故日馳七八十里﹔聽得陳玉成駐軍八斗嶺，乃笑道：「四眼狗必敗矣。彼知老守兵法，以為據高視下，勢如破竹，故屯於八斗嶺中。如馬謖窮守街亭，吾困之直如反掌耳。」忽報稱陳玉成屯兵八斗嶺，前後皆有連營，橫亙數十里。計點夜裡燈光，不下十萬人也。勝保道：「此是虛張聲勢，不足俱也。」但勝保雖如此說，清軍已有震懼，勝保乃雜在前部親行窺探：終不明玉成所紮營盤，是何用意？即與部將道：「陳玉成前軍頗占地勢。但他連營數十里，後軍且距在嶺後，必呼應不靈，何以用軍。吾實是不明其意！今當以吾前軍並撥吉林馬隊之半，向彼前軍挑戰，先行試敵﹔吾留大營觀陳玉成動靜可也。」便令提督李若珠、副都統舒保兩軍先出，一聲吶喊而進。蒙得恩先得陳玉成之命，初猶不出，及陳玉成已知勝保調兵先進，卻先今後軍橫繞而出，直攻勝保大營。待後軍既動，徐在大營將紅旗一舉，蒙得恩即率兵接戰。自辰至午，勝敗未分。蒙得恩遂約兵而退。清將李若珠、舒保，各奮力追趕。陳玉成在嶺上亦故作約兵退後之狀。勝保見前軍得手，正率大兵繼進，忽見陳玉成後軍已橫繞而出。勝保乃留本部窺看陳玉成，而令總兵勒阿及副都統恩布領右軍向陳玉成後軍交戰。勝保居中，左右應援。兩軍喊殺連天。忽然陳玉成前後兩軍皆潰，陳玉成亦有逃狀，率大營奔至嶺後。勝保乃深信陳玉成真敗，即揮軍直進。

　　陳玉成前後兩軍，皆受有密計：退兵時，沿途把財物拋擲。那勝保軍士見滿地皆玉成軍中遺下財物，乃紛紛爭取，隊伍全亂，勝保已知是計：乃下令不得貪取財物，軍士那裡肯聽？只顧取財物，不顧敵軍。陳玉成知敵兵中計，又將紅旗一舉，前後兩軍一齊殺回。陳玉成又將大營分為兩路，左右截擊。清兵仍自爭取財物，絕不顧及戰事，被陳玉成人馬萬槍齊發，勝保軍士死傷不計其數，因此大敗。玉成乃領兵直衝清營，要尋殺勝保。管教：屍橫遍野，英王方奏捷而歸﹔身陷孤城，良將又盡忠而去。

　　要知勝保性命如何？且聽下回分解。
