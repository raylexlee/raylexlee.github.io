
			　　話說胡林翼統率大軍，直進武昌城，忽然火藥爆發，城牆傾陷百餘丈，登時壓死清兵數千人。彭玉麟偷進南濠的水師，亦有多艘壓溺，清兵軍勢稍卻，各欲退後，胡林翼以既中敵人之計，折兵數千人，若不能取一武昌，更無以見人矣。不覺大怒。立即下令退後者斬。時多隆阿及曾國葆，俱已受傷，然聞胡林翼之令，亦皆振奮，一齊督兵擁進。

　　當譚紹洸領兵逃出武昌時，猶在城外東北路盼望：只道清兵被焚，必然退卻，正欲乘機再取武昌。忽聞喊聲動地，料知城陷，方欲回軍，突見清兵不特不退，仍冒煙突火而進，不覺大怒。乃謂左右：「清兵屢戰，未見有如此強悍者，今何以忽然猛勇耶？」晏仲武道：「彼日前既憤於屢敗，目下又憤於軍中被焚，蓄怒已極，如癇馬走平原，無復知人性。當者必為所蹷，計不如避之。吾軍口前斷不能再入武昌矣。」譚紹洸道：「果如汝言，吾深悔棄武昌而走也。」晏仲武道：「是又不然。彼竭數路兵，合水陸之眾，不下數萬，以爭一武昌，志在必取。吾軍雖死守，終難於保全。若困憊已極，則逃亦難矣。今馮文炳之策，雖棄一武昌，不過早棄幾天耳，然猶能焚炸清兵。料此後清兵攻我城池，亦知所畏忌也。」譚紹洸道：「既不復爭武昌，則吾軍須入皖境。」晏仲武道：「必不可也。今只失一武昌，鄂省尚多退步﹔若即走安徽，是湖北全省皆失矣。吾軍勢力未損，何必遠逃。　以某愚見，不如先奔興國州城。以該州人心，素服吾國，故每次科舉，以該州人赴試為多。我既得人心，軍力又全，且與武昌相近，若金陵救兵一至，且能合力　以攻武昌矣。」譚紹洸以為然，乃與諸將領兵同望興國州而來。

　　且說胡林翼既下武昌，一面奏報捷音，一面出榜安民。檢抬被焚的屍首，盡　行掘土埋之。立令將修復城垣，以圖固守。忽聽得譚紹洸已奔往興國州，官文便　欲提兵往取。胡林翼道：「我兵圍武昌，料譚紹洸必往金陵告急。恐金陵救兵不　久心至矣，吾須留守以待之。且興國州城小易破，無勞大兵，只令一將前往可　矣。」曾國藩道：「譚紹洸棄城而遁，兵力未損，恐未可輕視也。」羅澤南道：「某雖　不才，量取一興國州，實如反掌耳。且深受侍郎知遇，雖死亦復何憾。」曾國藩從之，便令羅澤南領兵萬人，並部將八員，望興國州進發﹔又令塔齊布領本軍隨後　起程，倘有緩急，即行接應。羅、塔兩軍去後，又令楊載福、鼓玉麟，統水師沿漢　水而下，以壯聲援。分拔即定，曾國藩仍留鄂境，專候羅澤南好音。

　　且說譚紹洸望興國州奔來，將抵金湖附近，仍恐清兵相逼，又欲東逃。

　　馮文炳道：「官、胡即取武昌，必以兵力迫我﹔我若遠遁，不待湖北全境俱失，且清兵　亦必窮追。不如暫屯興國州城，量敵行事，果終不敵，則且戰且退，以待救乓。某　料既往金陵催請教兵，天王必有法以處之也。」譚紹洸道：「此言有理。」便令人　馬到興國州駐紮。洪春魁請領兵紮在城外，待敵兵追到時，乘其喘息未定而擊　之。譚紹洸亦從其計：即令洪春魁、晏仲武各領一軍駐紮興國州城外左右。時已　傍晚，譚紹洸慮清兵乘夜追到，吩咐軍士，夜裡輪流替守。將近黎明，未見清兵　到來，遂疑官、胡二人不再來追。馮文炳道：「清軍屢敗，一旦得了武昌，縱損失　數千人，然亦自以為得意之事，自然乘勢進兵，恐不久清兵至矣。」正說話間，紛　紛報到：羅澤南領兵追來。馮文炳道：「羅澤南乃浙江遺缺道，名位雖微，實湘中　儒將也。行軍最為緊慎，故緩緩而來。洪春魁欲乘其喘息未定而攻之，此策恐用　不著矣。」譚紹洸道：「然則以何策御之？」馮文炳道：「今本州城有義勇軍一隊，不下四千人，內中且有女兵，可見民氣實在可用。今請將軍固守州城﹔而令洪春　魁、晏仲武二軍迎敵，可偽敗以誘之。吾率義勇隊以抄出金湖，只如此如此。可　以捉羅澤南矣。」譚紹洸即依其言，馮文炳亦撫循義勇隊，自為統領以襲清兵。次日清晨，羅澤南率兵而進，晏、洪兩將，亦一齊準備接戰。時羅澤南亦分兵以一半駐紮金湖，以一半進攻州城，隨報塔齊布一軍亦至。並探悉太平將洪春魁、晏仲武分軍而出，羅澤南乃請塔齊布先攻洪、晏二軍，自率乓圍攻州城。

　　不想譚紹洸軍力未衰，羅澤南奮力猛攻，終不能得手。隨聽得塔軍已勝太平軍，洪春魁、晏仲武已望東而逃。羅澤南謂部下道：「塔軍已成功矣，吾軍正宜奮力。」便令軍士悉銳進攻。譚紹洸在城上亦奮力抵禦，兩軍各有死傷。羅澤南正自焦灼，忽報興國州有義勇數千，已抄取金湖去了。澤南聽得，急撤兵而回。

　　原來興國州的義勇隊最為奮勇：男者任戰攻，女者任工役，各司其事。

　　馮文炳知其可用，乃領之往襲金湖。乃羅澤南回軍後，馮文炳即約退數裡，卻以村婦為前驅，另編一隊壯勇者，以橫擊之。計拔己定，羅澤南已到金湖：見營伍尚無損害，乃謂左右道：「彼必非求戰，不過以我攻興國州，欲擾吾以救興國州耳。此義勇隊皆屬民兵，必不能戰，吾當先破之，彼自膽落矣。」言罷鼓噪而前：見洪軍義勇隊分為兩隊﹔澤南亦分一隊，光防橫擊一路，即自領本軍與馮文炳接戰。不料馮文炳先已定計，於兩軍交綏時，令前驅村婦，盡行裸衣﹔羅澤南軍士不知其計，惟停槍注目以視。馮文炳即率後軍突進。所有另編橫擊一軍，又同時進攻。

　　羅澤南軍抵敵不住，望後潰退。馮文炳一馬當先，諸軍隨後猛迫，羅軍傷死甚重。馮文炳領一軍強壯親兵，直入羅軍中，要捉羅澤南。澤南此時已知無可挽回，惟策馬而逃。馮文炳追殺十餘里，羅軍死傷三千餘人，降者數千，餘外半多逃散。羅澤南所領一萬人馬，已化為烏有。馮文炳乃乘勝收軍，回取金湖。時塔齊布方攻晏仲武、洪春魁二軍，聽羅澤南軍敗，恐孤軍難支，亦引兵而還。故洪、晏二人，又以塔軍即退，乘勢追之。塔軍亦敗，奔至金湖，已見金湖大營，亦為馮文炳所敗，更無心戀戰，領著敗殘人馬，且戰且走，望武昌一路而回。洪、晏二將見塔齊布已經去遠，方始收軍。

　　且說羅澤南自敗於馮文炳之手，軍士傷死降潰，已經散盡，只有單人匹馬，望東而逃。見馮文炳軍已收去，方回馬西行，欲還武昌。自念此次領兵往攻興國州，實自報奮勇，只道取興國城易如反掌，今竟片甲不回，自悔來時誇大口，今番何面目見人？羞憤交集，且行且憤。已將近黃昏時分，但見荒山夕照，倒映疏林，一望皆山林田野，遠地村落中，已是炊煙四起。羅澤南停馬向農夫問路：叩以欲回武昌，將由何路而進？農夫見他模佯，身掛長槍，坐騎駿馬，已知是個官員。又見他欲回武昌，知是清國大將。內中一農卻道：「聞清將領兵來攻興國州，汝即其人乎？」羅澤南道：「吾即羅澤南也。」農夫聽罷，低頭不語。澤南心中怒極，但以為此乃無知農夫，不必與較，仍催馬而行。心中自念道：「當初若終身研究理學，設帳授徒，當不至此。」正想像間，忽近一短橋。澤南不知欲回武昌須過橋否？回望又無人可問，便策馬過橋。忽聞槍聲響處，羅澤南竟跌在馬下，即有　一人從橋飛越而出。羅澤南揚目一望，卻是一青年童子，年約十四五歲。羅澤南道：「汝年尚幼，即能為逆耶？」那童子道：「我殺賊，吾未嘗為逆也！」羅澤南尚欲再言，那重子復放一槍，羅澤南登時殞命。可憐羅澤南以理學出身，號為儒將。當時設帳授徒，如李續賓、李續宜、蔣益澧、易良虎之徒，皆執弟子禮，為澤南門下士。一旦圖功名，與諸弟子舍學從戎，至今乃沒於重子之手，豈不可歎。時人有詩歎道：

　　湘中有儒將，名遍漢江間﹔

　　理學宗濂洛，風流仰戢山。

　　不曾嫻虎略，偏欲附龍顏。

　　何如終絳帳，猶勝裹屍還！

　　自羅澤甫歿後，官、胡諸將仍未知悉。及見塔齊布奔回，方知兩軍皆敗，但未知羅澤南下落。隨有自羅中逃出者奔至武昌，報稱羅澤南全軍俱沒，並述戰敗情形。胡林翼便問澤南下落？有親見澤南逃時景況的，卻道：「當我羅軍為馮文炳所敗，欲奔回金湖，與後軍會合﹔不想馮文炳率兵大至，連金湖各營皆潰，已見羅澤南單人匹馬望東而走，但不知他往何處。」各人聽得，皆為憂心。時曾國藩在坐，乃道：「若羅山有什麼差池，皆吾之過也！昔羅山在湘中講學，稱為湘中一代宗風。自洪黨陷了湘省，吾以國事艱難，人才缺乏，力勸羅山出山，為國效力。彼乃欣然樂從，與諸弟同入行伍中。伊弟子如李續賓兄弟，及蔣益澧等，皆成為能將。東南戰事，多賴其力。即羅山在吾軍，亦立功不少。若一旦喪在敵人之手，能勿悲乎？」官文道：「他既望東逃出，未必即為敵軍所害。想不久即回矣！」國藩道：「羅山性質堅忍，能識大體，若仍在人間，斷不輕於一死也。」林翼道：「以吾思之：殆凶多吉少。以武昌而東，皆為敵軍所盤踞。羅山單人匹馬，逃將安往？恐不免陷於敵人矣！倘有不測，吾甚借國家損一良將也。」說罷不勝歎息，即令部下分頭探訪。到次日，方由軍士搬運羅澤南屍首回來。武昌各員，無不大慟，即行表奏入京：臚陳羅澤南戰功。即有諭旨：羅澤南著照布政使例賜卹，將平生事跡，宣付國史館立傳﹔又加恩予溢，並賜祭葬，不在話下。

　　且說那擊斃羅澤南的童子，正不知其姓名。原來興國州人，最嫉清國將官，謂其殘殺，反順服洪秀全。那童子、本是個獵戶人家，當羅澤南向農夫問路時，已從樹林中看出，故繞道出羅澤南之前，至於橋下，乃出其不意以擊之。時譚紹洸只道羅澤南全軍覆沒，幸成此大功而已。及紛紛傳說，知羅澤南於戰敗後被害，實出意外，欲求得手擊羅澤南者而賞之，終不可得，只以此次成功，全出興國州人之手，乃竭力撫慰人心﹔一面把武昌失守報知金陵﹔又飛報安慶，恐官、胡等乘勢東下，好預備守禦。忽得軍報，探悉李秀成已過安慶。譚紹洸恐李秀成未知武昌失守，急遣人飛報秀成，請他到興國。相見時譚紹洸訴說敗兵之事。李秀成道：「武昌存亡，實無關大局。我國若不能攻下北京，即能堅守武昌十年，亦復何補？」譚紹恍道：「君言誠是。然今局面已不同矣：武昌居長江上流，有俯瞰江南之勢。我國自林鳳翔失敗，未嘗舉兵北上。若武昌已失，安慶已危，故我一日未曾北上，即武昌一日關係重大。以目前而論，武昌實不可不爭也。」李秀成道：「此言亦殊有理。且天王視武昌如命，吾軍到此，當思妙策以窺復武昌。為今之計，急宜撫循附近武昌各州縣，以維繫人心，再圖進取可也。」即令晏仲武、洪春魁，各率兵攻取各郡縣，再報金陵以武昌既失，清兵必然大進，請遣良將先圖北進。並道：「我進則敵謀御我，實勝於我之謀以禦敵。且金陵尤為緊要，清兵將環集而攻金陵矣。」洪秀全聽得，甚以為然。時太平將羅大綱方駐廬州，清國欽差大臣和春，以大兵圍攻數旬，羅大綱以廬州糧多城固，拒守不屈﹔亦不出戰，和春見不能得手，解圍而去。羅大綱乘其退時，突出迫之。和春兵敗，折損三千餘人。羅大綱得勝回城，即令胡元煒及部將孔照文，領軍萬人，鎮守廬州。並囑道：「廬州雖小，力安慶北方屏蔽，請諸君努力守之。」孔照文道：「未有天王訓諭，將軍帶兵何往？」羅大綱道：「和春繼向榮為欽差，受收江南之任，吾當請洪天王先破和春，以挫其威。和春一敗，張國梁無能為矣。今侍王李世賢，英王陳王成轉戰浙江等省﹔李秀成又提兵往鄂，吾當固江南根本也。」孔照文應諾，督眾鎮守廬州。羅大綱乃率本部人馬，取道東行，一面報知金陵。

　　洪秀全以李秀成方請兵北進，乃令羅大綱先取揚州。羅大綱至金陵城外，適賴漢英由瓜州回來。洪秀全乃令與羅大綱一同北進。於是羅大綱領人馬三萬，率部將部雲官、劉官芳等﹔賴漢英領人馬二萬，率部將李春發、伍文耀等，分兩路而進。洪秀全親出城外勞軍。羅、賴二將辭了洪秀全，取道起程，時天國太平七年、三月初一日也。羅大綱瀕行時，謂賴漢英道：「揚州為江北要道，清將向榮曾據之以擾金陵。今托明阿、和春，亦重屯揚州，視為要地。昔老將林鳳翔，自揚州既破，即縱橫於江淮皖汴齊晉之間。今吾等進兵，亦當先破揚州，然後長驅大進。」賴漢英道：「丞相之言，正合吾意。某打聽得揚州城內，有知府世焜，及參將祥林守把。欽差托明阿，大營即駐紮城外。城內守兵亦只有七八千人。惟托明阿大營不下二萬人馬。若非先破托明阿，恐取揚州亦非易事也。」羅大綱道：「百足之蟲，雖死不僵﹔托明阿人馬既眾，破之不易。托明阿雖無用之輩，其軍中未必盡無能員。且吉林馬隊，向稱銳戰，若不能破他，揚州亦不能取矣，今請將軍以本部壓托明阿，吾即以本軍奪揚州。若揚州既下，托明阿必然膽落。合軍破之，如破竹矣。」賴漢英深韙其策，即依計而行。

　　且說清國欽差大臣托明阿，自從在皖省為陳玉成所敗，折兵數千，乃回駐揚州。再將本軍配以吉林馬隊，欲約會和春直攻金陵。計議未定，已聞羅大綱進兵，托明阿知照和春：羅大綱既離廬州，就好乘便窺復安慶﹔卻自以本部與羅大綱接戰。一面傳令揚州府世焜及參將祥林緊守城池﹔復飛報清江，調都統德興阿引兵到揚州接應。計劃甫定，羅大綱大兵己到。原來囉大綱立意先取揚州：於大軍未離金陵，即以精兵百人混入揚州城內為內應﹔及到時令賴漢英進攻托明阿一軍，又叫劉官芳領兵五千人，先行攻城，以試城內守禦之力。時劉官芳先攻南路，城內世焜悉力相拒。羅大綱卻令郜雲官率軍而東，直攻東路。參將祥林亦堅守不出。羅大綱卻統本部窺懈而擊。先以抬槍射擊城內，故城內人心皆為驚駭。比至入夜，忽見北門火起，世焜即急撥兵往救﹔又恐城中有人為敵內應，再撥兵巡察城中時，羅大綱望見城中火光，知是先派作內應親兵發作，特以大火擾動清兵。大綱即下令道：「守將分兵城內，必有事故，此機可乘也。」便率兵會同劉官芳，奮力猛撲。並道：「當於此時即破揚州。若遲一刻，則城中之兵皆被捕矣。」說罷即身先士卒而進。忽見城上一將，頭戴水晶頂子，大綱不知其何人？但見他手執令旗指揮守兵，竭力守禦，又不避矢石。羅大綱乃謂左右道：「此人真奮勇。若殺得此人，料守兵皆潰矣。」乃謂左右十餘人，相約一齊發槍，向那將攻擊。果然槍聲響處，那守將中彈而墜，城上守兵一時嘩潰。羅大綱乘勢，率兵直薄城垣，擲藥焚之：城垣突陷了十餘丈。羅大綱揮軍冒煙突火而進。城內知府世焜猶領兵向城垣陷處竭力抵禦，又不避矢石，至羅軍死傷十餘人。劉官芳卻令軍士各將器具，在城垣疊起，踰垣以進，時城樓守兵已無一人，故劉官芳安登城樓。世焜見不能挽回，始望後逃走。羅大綱乃率兵直進。亂槍齊發，知府世焜即中彈落於馬下。清參將祥林知南路潰敗，羅大綱已經進城，亦領兵齊遁。郜雲官攻進東門﹒那參將祥林正走時，忽前頭正遇劉官芳一軍，見其被敵人迎阻，知不能脫，乃拔槍自擊而沒。羅大綱盡降其眾。復令軍士擇城空地架疊柴草，縱起火來。問其故？羅大綱道：「賴漢英尚與托明阿相持，未知勝負。吾藉此火，以驚敵人軍心，而壯我軍銳氣也。」各人皆服其計。揚州既定，乃出榜安民。管教：一戰成功，已見揚州歸版字﹔兩番用計，又教鄂省變旌旗。

　　要知後事如何？且聽下回分解。
